<P_90R>
donques dire cis mos . tes nons soit
saintefies en nous.  C# est a
dire. done nous l# esperit de
sapience par quoi nous soions si
afine come or . e nettoie de toutes
ordures par quoi nous soions si
en=yvre de t# amour. que toutes
autres doucors nous soient
ameres. p~ quoi nous soions si
adones a toi e a ton servise que
jamais d# autre n# aions
cure. par quoi nous soions non pas
sans plus lave. mais taint en=g~ine
{COM:engraine} e renovele e
rebaptize o@ @u sanc jesu crist par
devocion. de fervent amour. par=quoi
li nons nostre pere soit si
confermes en nous qu# il soit nostre
peres e nous si fil e si hoir.  Si
conferme que nule chose q~ puist
avenir ne nous puisse desjoindre de
ceste fermete ne de ceste grace.
Mout est g~nt g~ce de dieu quant la
volente est si enracinee en dieu qu#
ele ne puet crouller por nule
temptacion.  Plus est grant chose
quant on est si affermes en l# am~ e
abevres en la doucor dieu que nuls
solas ne nul confort on ne recoit se
de lui no~. Mais adones est li cuers
parfitement e confermes. car la
memoire est si aerse a lui qu# ele
ne puet a riens penser se en lui
non.  Et ce li requerons nous quant
nous disons. Sanctificet~ nomen
tuu~. Sire tes nons soit saintifies
en nons.
<P_90V>
Adveniat regnu~ tuu~.  C# est la
seconde peticion de la pater nostre
ou nous prions que li regne dieu
viegne a nous . e soit dedens nous.
Nostres sires dist en l@ ev~ngile a
ses deciples. Li regnes de dieu est
ja dede~s vous.  Ore enten bien
come~t ce puet estre.  Quant dieu
done une grace que on apele l#
esperit d# entendeme~t o@ @u
cuer. ausi come li solaus oste les
tenebres de la nuit e gaste les nues
e les bruines de@ @l matin ausi
gaste li sains esperis toutes les
tenebres d@ @u cuer. e li moustre
ses pecchiez e ses defautes . si que
cis qui cuidoit estre tous
nes. trove lors tant de defautes e
de pouties e de poudre sans
nombre. ausi come li rais d@ @u
soleil moustre les pouties e les
poudrettes qui sont aval la maison.
Apres li remostre d# autre part ne
mie sans plus ce qui est dedens lui
mais ce qui est desouz lui enfers. e
ce qui est desus lui o@ @u ciel.  ce
qui est environ lui toutes les beles
creatures qui toutes li
{COM:li_subpunctuated} loent
dieu. e li tesmoignent come dieus
est bons e puissans. sages. e biax
grans debonaires e dous. e com plus
voit cler les creatures e plus est
desirraus de lui meismes veoir.  Mais
il voit qu# il n# est ne purs ne
dignes a lui veoir. adonques s#
eschaufe li bons cuers loiaus e se
corrouce a lui meismes.  Lors prent
lon pie a s# apele
<P_91R>
e comence a fovir e miner e entre en
ce cuer la dedens e trueve tant de
pecchies e de vices e tant de
defautes tant de poudres e de
tribulacions de cuer e depensees e
de mauvaises volentes qu# il se
corrouce e s# adole. e prent un
mautalent a soi meismes. si qu# il
comence le cuer a nettoier a
certes. e a get~ hors toutes ces
ordures qui li toloient la veue dieu
en lui. e ce fait il o la pele de
vraie confession.  Mais q~nt il a
longuement mine e il a toutes ces
ordures getees hors. lors trueve
pais e repos e soulas e joie . tant
q# il li semble que tous li mondes
soit uns enfers a@ @u regart de cele
clarte e de cele pais que il trueve
en son cuer. e ce demandons nous
quant nous disons. Adveniat regnum
tuu~. C# est a dire. Biau pere
plaise toi que li sains esperis nous
voelle enluminer le cuer e nettoier
e espurgier tant que il soit dignes
de dieu veoir. e qu# il daigne venir
e manoir come rois et come sires. e
gov~nerres e comanderres si que tous
li cuers soit siens e il en soit
rois. e que tous=jors le puissons
veoir. car ce est vie pardurable e
le regne dieu avoir dedens nous.
Por ce dist nostres sires en l#
evangile. que li regnes dieu est
ausi comme uns tresors en un champ
repus. c# est en cuer que plus est
grans que tous li mondes.
<P_91V>
Fiat voluntas tua sicut in celo et
in terra.  C# est la tierce peticion
ou nous prions nostre pere d@ @u
ciel que sa volente soit faite en
nous ausi com ele est e@ @s
ciels. c# est come e@ @s sains
angles d@ @u ciel qui sont si
enlumine e conferme en dieu que il
ne puent autre chose voloir fors ce
que dieus vuelt.  Ceste priere nous
ne poons avoir se nous n# avons le
don e conseil +k est le tiers don d@
@u saint esperit. qui nous enseigne
la sieue bone volente. e qu# il nous
conv~tisse la n~re {COM:nostre} chaitive volente e
la conferme d@ @u tout a la soe
bone. si que en nait ne p~pre sens
ne p~pre volente mais la sieue tant
selement qui soit dame de tout le
cuer entierement. e face en nous
quanques ele veut. ausi com ele fait
e est faite e@ @s sains angles d@ @u
ciel +k font tous=jors sa volente
sans mesprendre e sans contredit.
Ore as tu oi les .iij. preimeres
peticions de la peter nostre qui
sont les plus hautes e les plus
dignes.  En la premiere nous
demandons le don de sapience. En la
second. le don d# entendement. En la
tierce le don de conseil sicome je
t# ai desus moustre.  Ces
.iij. choses nous ne req~rons mie
por ce que nous les aions en ceste
vie mortele parfitement. mais nous
moustrons a n~re pere nos desirrers
qui sont ou doivent estre a ce q~
<P_92R>
ces .iij. prieres soient en nous
faites e acomplies en la vie
pardurable.  E@ @s autres .iiij. qui
apres vienent nous parlerons
.i. autre langage. car nous disons
ap~tement a nostre pere done
nous. pardone nous. garde
nous. delivre nous. se ces
.iiij. prieres de lui n# aions. nous
sumes mort e maubailli en cestui
siecle. car eles nous sont
necessaires en ceste vie mortele.

Panem nostrum cotidianu~ da nobis
hodie.  Mout nous enseigne nostres
bons maistres a p~ler humblement e
saigement quant il nous apre~t a
dire. Biau pere nostre pain cotidien
nous done hui. ke puet li fiz mielz
demander a son pere que d@ @u pai~
sans plus por le jor passer.  Il ne
demande nul outrage ne vin. ne
char. ne poisson d@ @u pain sans
plus requiert. ne mie a l# an ne por
toute la semaine mais sans plus a@
@u jour passer.  Ore semble q~ ce
soit mout petite chose ce que nous
demandons. mais certes mout est
grant chose.  Quant on requiert
.i. abbe le pain de s# abaie. on
requiert la fraternite e la
compaignie. e part e droit en tous
les biens de la maison.  Ausi est ci
qui q~ l# otroi de cestui pain.  Il
a la fraternite e part e compaignie
e droit en tous les bienfais qui sont
o@ @u ciel.  C# est li pains de
celui beneoit covent . li pains
<P_92V>
d@ @u ciel. li pains d@ @es angles
. li pains delitables. li pains de
vie pardurable. car il done bone vie
e garde l# alme sa~s morir.  Dont
verite dist en l# evangile. Je sui
li pains de vie qui descendi d@ @u
ciel. Qui mangera de cest pain il
vivra tous=jors sans morir.  Cist
pains est viande adroit. car il
estanche toutes les fains d@ @u
monde & saoule l# o~me si qu# il a
ases. ce ne fait nule autre viande.
C# est li pains e la viande que tu
prens o@ @u sacrem~t de@ @l autel que
tu dois mang~ hastivement e
gloutement sicome enseigne l#
escripture ausi comme fait li
lecherres la bone viande. qui
aucune=fois engloutist le bon morsel
sans maschier. c# est a dire que tu
dois pre~dre ceste viande a grant
ardeur de cuer e a g~nt desirrer. e
la dois ausi come transgloutier sans
maschier. c# est a dire croire en
gros que c# est li vrais cors jesu
crist e l# alme e la deite tout
ensemble sans encerch~ come~t ce
puet estre. car dieu puet plus faire
que hons ne puet entendre.  Ap~s
doit on ceste viande rongier ausi
come li bues l# erbe qu# il a
transgloutie. C# est a dire c# on
doit recorder doucement e menuement
par petites p~ties toutes les
bontes n~re seignor. e quanques jesu
cris souffri en terre por nous.
Adonc troeve li cuers la droite
savour de ceste viande. e recoit une
tres=grant ardour de@ @l am~ de dieu.
<P_93R>
e .i. tres=grant desirrer de faire
assez e de souffrir por lui quanques
il porroit. e tout ce fait la vertu
de cest pai~ . car c# est li pains
qui conforte e enforce le cuer a ce
qu# il soit bien fors a souffrir
e faire grant chose por l# am~ de
dieu. mais ce ne puet estre sans le
quart don d@ @u saint esperit qui
est apeles li dons de force. qui
arme les chevaliers dieu. e les fait
corre a@ @u martire. e les fait rire
entre les tormens.  Ore pues tu bien
veoir coment cortoisement . quant
nous demando~s cestui pain nous
demandons le don de force. Car ausi
come li pains corporeus soustient e
enforce le cors. ausi le don de
force fait le cuer fort a souffrir e
a faire grans choses por dieu.
Cestui pain nous apel~s nostre car il
fu fais de nostre paste. Beneoite
soit la prodefeme qui d@ @u sien i
mist la flour. Ce fu la vierge
marie. e fris en la paiele de la
croiz sicom il dist o@ @u
sautier. voire voire fris en son
propre saim car ce fist il en
la grant ardeur de s# amour q~ il ot
a nous. Et ce est li besquis dont il
garnist sa nief ce est sainte eglise
pour passer la grant mer de cest
perillous monde.  Il est
nostres. car il le nous laissa a son
congie prendre. e a son darrain
testament jesu cris li tres=larges
come le plus grant tresor qu# il
nous peust laissier. e le nous dona
comme
<P_93V>
le plus biau jouel. qu# il nous
peust doner . e que nous le
gardissons por l# amor de lui.  Il
est vraiement nostres. car riens ne
le nous puet tolir maugre nostre.
Nous l# apelons nostre pain cotidien
c# est a dire de chas~ jour. car ce
est la cotidiane distribution que
diex done a ses chanoines.  chascun
jour qui font son servise e cha~tent
ses hores. c# est a tous bons cuers
qui chascun jour doucement par vraie
amour font memoire e ramembrance de
sa passion.  Le gros de la p~vende
nous prenons en nostre aoust o@ @u
ciel quant nous le verrons a
descovert en sa biaute sicom il
est. Il est dist il {COM:sic} por ce
cotidiens. que chascun jour il nous
est necessaires. e chascun jor le
doit on prendre ou a@ @u sacrement
de@ @l autel come font li
prestre. ou espirituelment par
droite foi.  Cist pains est
tres=precieus e tres=nobles e
tres=bien appareillies. ce est
viande roiaus en cui sont toutes
manieres de delices e toutes bones
savours sicome dist li livres de
sapience.  Ce n# est pas viande a
garconer ne a doner ne a pietaille
ne a chievaille ne a vilains mais a@
@s cuers nobles e gentius. e cortois
e nes. c# est a@ @u cuer qui est
gentix par grace. nobles par bone
vie. nettoies et laves par vraie
confession.  De sa vertu parle sai~s
mahius l# evangelistes e l# apele
pain seur=sustanciel .
<P_94R>
c# est a dire qui passe e sormonte
toutes sustances e toutes creatures
de loins en v~tu e en dignete e en
toutes manieres de valour. ne le
puet mielz descrire ne plus
souffisaument que seursustancieus
{TEXT:sens_sustancieus} .

On dist que viande est sustancieuse
quant il i a assez de sustance e de
norrissement. e com est plus bien
norrissans plus dist on qu# ele est
sustancieuese. e por ce que en ce
pain a plus de v~tu e de bien e de
norreture q# on ne porroit penser ne
dire. ne dist on pas qu# il est
sustancieus. ains dist on qu# il est
sor=sustancieus. c# est vertueus e
sustancieus outre ent~dement e
cuidier.  Ce pain nous requerons a
n~re pere. e li prions qu# il nous
doint hui en cest jor c# est en ceste
vie mortele. si que nous puissons
bone jornee faire e attendre plus
liement nostre loier. c# est le
denier qu# il done a ses ovriers
quant vient a@ @u vespre. c# est a
la fin de lor vie.

Dimitte nobis debita n~ta sicut et
nos dimittimus debitoribz {COM:sic}
nostris.  En ceste peticion nous
requereons nostre pere d@ @u ciel
qu# il nous voelle p~doner nos
meffais. ausi com nous pardonons a
ceus qui nous meffont ou ont
meffait.  Do~t nous li disons
ainsi. Biau pere quite nous nos
dettes ausi com nous quitons a nos
detteors.  Nos dettes
<P_94V>
sont nos pecchies que nous avons
acreu sor nos almes . c# est le
meillor gage de@ @l hostel. dont li
pecchierres par .i. seul pecchie
mortel qui si tost est passes quant
a@ @u delit ou quant a@ @u fait est
obligies a si grant usure qu# il n# a
pooir de finer. c# est a la peine d#
infer qui est sans fin.  Apres il
en doit a dieu qu# il {TEXT:+kl} a
corrouce si grant amende qu# il n# a
pooir de paier.  Car en toute sa vie
se il vivoit .c. ans ou plus. i ne
porroit mie faire souffisant
penitance d# un seul pecchie mortel
se dieus voloit user de rendre
justice.  Et por ce te covient
recorre a la cort de misericorde. e
crier merci e demander pardon. car p~
le droit de la cort de justice. li
pecchierres seroit juges e
condampnes a mort pardurablem~t.
Por ce nostres bons maistres jesu
cris nous enseigne ci a demander
pardon e quitance quant nous prions
nostre bon pere qui est dous e
debonaires por doner larges e
cortois que il nous pardoint nos
meffais.  Mais pren toi bien garde
coment tu pries.  Pardone nous nos
meffais ausi come nous p~donons a
ceus qui nous ont meffait. car se
nous ne p~donons a ceus qui nous ont
meffait dieu ne nous pardorra mie
les nos meffais sico~ il meismes
nous dist en l# evangile.  Dont cil
**<P_95R>
qui dist sa pater nostre e a en son
cuer rancune . ou felonie. ou haine .
il prie plus contre soi q~ por
soi. car il prie dieu que il ne li
pardoint mie q~nt il dist **pardonez
moi ausi com je pardone. e por ce
toutes les fois que tu dis ta pater
nostre devant dieu qui voit ton cuer
tu dois p~doner ton mautalent e get~
de ton cuer toute ire et toute
haine e rancune. autrement ta priere
est plus contre toi que por toi.  Se
il te semble forte chose e grief a
pardoner ton mautalent a ceus qui te
heent ou qui mal te voelent ou il t#
ont meffait. pense que dieu pardona
sa mort a ceus qui le crucifierent
por toi doner essample de **pardon~ a
ceus qui t# on meffait. e plus encor
de lor bien faire s# il ont mest~
{COM:mestier} de
toi.  Car sicom il dist en l#
ev~ngile.  N# est pas grant chose ne
grant deserte vers dieu de bien
faire a ceus +k bie~ nous font. ne
d# amer ceus qui nous aime~t.  Car
ce font e paien e sarrazin e autre
peccheor.  Mais nous qui sumes fiz
dieu par foi e p~ grace e sumes
crestien nome de jesu crist. e sumes
heyr avoec lui de@ @l heritage de
paradis devons p~doner l# un a l#
autre e amer nos anemis c# est a
dire lor persones e prier pro eus
. e lor bie~
<P_95V>
faire se il en ont mestier e nous le
puissons {TEXT:puissies} faire car ensi le commande
il en l# evangile.  Dont nous devons
hair tant seulement les pecchies e
amer les almes qui sont fait a l#
ymage nostre seignor. Ausi com
.i. membre de cors aime e deporte l#
aut~. se uns membres blesce l# autre
par aventure. li autres ne se venge
mie por ce.  Nous sumes tout uns
cors en jesu crist sicome dist li
apostres . e p~ ce nous devons amer
l# un l# autre e no~ mie hair ne
grever a tort l# un l# autre.   Qui
autrement le fait . il est homicides
e se dampne sicome dist l#
escriture.  Tiex {COM:ne_missing_in_ms.} seut dire sa pater
nostre mielz li ve~droit qu# il se
teust. car il amaine son juge contre
soi.  En ceste priere que nous
faisons a dieu nous li requerons
.i. don d@ @u saint esperit. qui est
apeles le do~s de science qui fait
l# ome apense e plain de science.
Cis esperis li moustre que il est. e
en quiex perils il est. e dont il
vient e la ou il voit. e ce qu# il
fait. e le meffait qu# il a fait. e
combien il a ci acreu. e combien il
doit.  Et quant il voit qu# il n# a
dont finer. adonc le fait cis
esperis plorer e m~ci crier a dieu e
dire. Sire pardones moi mes dettes
ce sont mi picchie. car je sui mout
endettes v~s toi e por les maus que
j# ai fait e por les biens que j# ai
oblies
<P_96R>
e laissies a faire que je peusse e
deusse avoir fais e por tes biens
que tu m# as fait. e tes grans
bontes que j# ai tous=jors
receus. dont j# ai mauvaisem~t
use. e toi mauvaiseme~t servi. e por
ce sire je n# ai dont faire
paiement. pardones moi ce q~ je
doi.  Quant cis esperis l# a si
enlumine que il conoist ses
defautes. . lors li sait geter fors
d@ @u cuer toute haine e toute
rancune. e tout pardoner son
mautalent s# il en a point e se il
ne@ @l a il est en volente e en
porpos de pardoner de cuer se len ly
meffait.  Adonc puet cil bien dire
biau pere pardones nous nos meffais
ausi come nous faisons a ceus qui
nous ont meffait.

Et ne nos inducas in temptacionem.
Eschaudes eaue crient. e cis qui est
aucune=fois cheus en pecchie quant
li pecchie li sont pardone il en est
plus humbles e plus cremus e plus a
gra~t paor de temptacion.  Por ce
prie ci cil a cui diex ses meffais
pardone que il le gart de renchair.
Et ne nos inducas in temptacionem.
C# est a dire biau dous pere ne nous
maine mie iuques dedens la
temptacion.  Li diables est li
tempterres. car c# est son mestier
de quoi il sert en l# ostel dieu de
esprover les chevaliers noveaus. e
se la tempacion
<P_96V>
ne feust bone e profitable a@ @s
bons dieu qui tout fait por nostre
preu ne souffrist pas qu# ele
venist.  Mais sicome dist saint
bernard. Quant li tempterres nous
martele sor le dos. il nous forge
nos corones de gloire. ausi come cil
qui sor le dos a@ @u bon chevalier
fiert e frape li forge son los e la
gloire.  Li diables a ce p~prement
tempte l# ome qu# il le puisse
esrachier de@ @l amour de dieu.  Por
ce prie saint pol ses deciples qu#
il soient fonde come tors. enracine
co~me arbres. en charite. si que
nule temptacion ne les puisse movoir
ne crouller.  Por ce en ceste
peticion nous demandons l# aide de
dieu en nostre bataille e le don de
pite. c# est une grace qui arouse le
cuer e le fait dous e piteus e le
fait tout raverdir. e porter assez
fruit de bones oevres par dehors. e
p~ dede~s terre fermer ces racines
en la terre d@ @es vivans . c# est
ausi come li bons cimens dont len
fait les bons murs sarrazinois que
on ne puet desconfire ne a pie ne a
perriere.  Quant nous disons donc
. et ne nos inducas in temptacionem
. C# est a dire. Biaus dous peres
fai nos cuers fermes e estables qu#
il ne se moevent por nule temptacion
que lor viegne.  Nous ne prions pas
que nous ne soions tempte. car ce
seroit fole priere e hontouse.
<P_97R>
ausi com li fiz a .i. prodome qui
seroit noviaus chevaliers lui
prioit. Biau pere je vous pri que v~
me gardez que je ne voise jamais ne
a poigneiz n# a tornoiemens.  Nous
volons bien estre temptes car c# est
nostre preu en mout de manieres. car
nous en sumes plus humbles e plus
cremetous e plus sages en toutes
manieres. e plus preus e plus
esprove. car sicom dist
salemons. Qui n# a este temptes il
ne puet riens adroit savoir. fors
ausi com len set la bataille de
troies par oir dire.  Car il ne puet
soi meismes conoistre ne soi
enfermer en la force de ses anemis
ne lor soutivete. e come diex est
loiaus a@ @u besoing por son ami
aidier. ne de quans pecchiez ne de
quans periex il l# a sovent garde
. e por toutes ces raisons il ne
saura ja adroit dieu amer ne li
gracier de ses biens. Mais nous li
prions qu# il nous gard nos cuers
qu# il n# entrent en temptacion. c#
est que ne s# i consentent.  Car q~nt
est de nous. nous sumes si povre e
si feble que nous ne poons pas une
hore de jor soustenir les assaus a@
@u diable sans l# aide nostre
seignor.  Et quant il nous
faut. nous i entrons.  Quant il nous
aide. nous arestons. e nous
combatons e nous vaincons.  Et por
ce disons nous. Biau pere
<P_97V>
ne nous maine en temptacion.  Ce est
ne souffrez mie q~ nous i entrons
par consentement.

Sed libera nos a malo amen.  sains
augustins dist que les autres vices
nous font ou les mals faire ou les
biens laissier a faire. mais tout ce
k# on a fait e tous les dons qu@ on
{TEXT:con} a conquis. orguex bee a
destruire e a tolir.  Et por ce
quant dieus a done a home ce qu# il
li a requis en ce .vij. peticions
devant=dites adonc primes est il
mestiers a c~tes qu# il le delivre
d@ @u mauvais e de ses agaiz . Et por
ce vient a@ @u darrein ceste
peticion come l# ariere garde qui
dist ensi. Sed libera nos a malo
amen.  C# est a dire . Biau pere
delivre nous d@ @u mauvais. c# est a
dire d@ @u dyable e de ses engins
que nous ne perdons p~ orgueilles
biens que tu nous as dones.  En
ceste peticion nous li prions qu# il
nous doint le don de paour p~ quoi
nous soions delivre d@ @u mauvais e
de tout autre mal.  C# est de tout
pecchie e de tous perils en cest
siecle e en l# autre.  Amen.  Ore a
tu oi les notes q~ on sieut noter
sor ceste chanconette que diex
fist. c# est la pat~ nostre.  Ore
garde que la saches bien chanter en
ton cuer. car grans biens t@ en
avendra se ensi le fais.

Apres les .vij. peticions qui sont
contenues {TEXT:continuees}
<P_98R>
en la sainte pater nostre. nous
estoit a parler a gra~t rev~ence de@
@si haute matere come d@ @es
.vij. saintismes dons d@ @u saint
esperit sicome il meismes nous {TEXT:vous}
enseignera . e dirons premierement
quex sont cist don.  Apres pour=quoi
il sont apele don. e pour=quoi don
d@ @u saint espirit. Apres por=quoi
il sont .vij. ne plus ne mains. Et
apres d@ @es biens qu# il nous
font.  Coustume est e cortoisie que
quant home est riche e vaillant e
noble e vient a s# espouse e il l#
aime de tout son cuer. qu# il li
porte de ses joiax.  Ysaies li
prophetes vit en esperit ces
glorieuses noces qui furent faites
o@ @u ventre de la glorieuse vierge
marie quant li fiz dieu prist e
espousa nostre suer e nostre
char. nostre humanite e n~re
nature.  Si nous raconte les joiax
e les biaus dons qu# il aporta avoec
soi por doner a s# espouse e a ses
parens. e dist ainsi. li dous
p~phetes mlt cortoisement. De la
racine de jesse istra la verge qui
portera la flour de nazareth. c# est
a dire la flour d@ @es flours.  Car
nazareth vaut auta~t come flour e
iesse {TEXT:grace} . autant comme uns brasiers. E
sor cele flour se reposera li sains
esperis.  Li esperis de sapience 
d# entendement. Li esperis de force
e de v~tu. Li esperis de science e
de pite. li esperis
<P_98V>
de la paour de dieu.  Ces sont les
graces dont il fu tous plains des
lors qu# il fu conceus o@ @u ventre
sa mere. ausi come la grant mer est
plaine d# eaue e fontaine de toutes
eaues douces e salees dont ele
arouse tout le monde. ausi fu il com
dit saint Jehans si plains de grace
e de verite que de sa plente nous
prenouns tuit.  Ces .vij. esperis e
ces .vij dons nous recevons tuit o@
@u saint bapteme. mais ausi comme
les graces corporeus que diex done a
l# enfant en sens e en honte en en
force e en autres f~ces qu# il done
a son plaisir. a chascun se moustre
petit e petit sicom li enfes croist
e vient avant.  Ausi est il en ces
graces espirituels selom ce que
chascuns porfite e bien appareille
son cuer e le done a dieu. selom ce
li done dieus plus e plus de grace.
Et se moustrent cist don par oevre
li uns ne l# un. e li autres en l#
autre. ausi come il plaist a@ @u
saint esperit qui les depart a son
plasir come saint pol dist . Dont
en nous commencent ces graces come
les v~tus en bas e moustrent en
haut. c# est de paour. conq~s en
sapience. Car paour est comencement
de sapience come dist david.  Mais
en lui furent toz=jors toutes les
g~ces e toutes les vertus
tres=plenierem~t sanz nule mesure.
e p~ ce les met li profetes en
descendant
<P_99R>
chascun don selom l# ordre de sa
dignete.  Ausi come les
.vij. peticions sont mises par
devant selom l# ordre de lor
dignete.  Les plus hautes avant e
les plus basses apres.

Ces graces ont a non dons por
.iij. raisons.  Primes por lor
dignete e lor valour. se on done en
la cort le roi une robe a .i. enfant
. ou a .i. povre home plaine escuele
de pois. ce n# est une chose qui
soit digne d# estre apele don de
roy.  Pour ce apele saint Jakes tous
les autres biens que diex done e
temporex e espirituex . no~ mie dons
mais donet qu# il sont muables e
trespassans.  Mais ces graces il
apele dons parfais.  Car il ne les
done nului qui ne li doint soi
meismes.  La second raiso~ est por
ce que les autres graces e les
autres biens il nous preste por user
en ceste vie . mais cist sont don
adroit sans reprendre e sans perdre
. car qua~t li autre faudront. cist
nous demorront. dont il so~t si
p~prement nostre que nous ne les
poons perdre maugre nostre comme
nous poons les autres.  Le tierce
raison e la principal est . car il
sont done purement p~ amours. e tu
ses bien que don pert le non de don
quant il n# est dones purement par
amours.  Car quant li donerres a
regard a son
<P_99V>
p~pre don {COM:don_subpunctuated} preu
. ce n# est pas dons ancois est
marchandise.  Quant il regard bonte
receue ou servise. ce n# est pas dons
ancois est dette rendue. Mais quant
li dons vient p~prement e purement
de la fontaine d# am~ sans
preu . {COM:sans_dons_deleted} . sans paor. 
sans dette nule. lors est il adroit apeles
dons.  Dont li filosophes dist. que
dons est donoison sans redon, c# est
sans attendre guerredon. mais sans
plus por aquerre amor.  En tele
maniere nous done dieus ces dons
p~eme~t p~ l# am~ q# il a a nous . e
por aquerre nos cuers e nos amors
. e por ceste raison p~prement sont
il apele don.

Mais por=quoi sont il plus apele don
d@ @u saint esperit que don d@ @u
pere e d@ @u fil. car toutes lor
oevres e lor don sont commu~ . A ce
a .ij. raisons.  L# une p~ ce que
ausi co~me les oevres de poissance
sont approp~ees a@ @u pere. e les
oevres de sapience a@ @u fil. ausi
les oevres de bonte a@ @u saint
esperit.  Car bontes est sico~ dist
saint denis espendre
{TEXT:esprendre} soi meismes. car se
uns hons done ce que riens ne li
couste ce n# est pas g~nt bontes.
mais p~ ce que li sains esperis par
ces .vij. dons espant soi meismes en
nos cuers com dist sai~s pols ausi
com par .vij. ruissiaus . por ce
sont il p~prement apele dons d@ @u
sainte esperit. car il est la
fo~taine. il sont les ruissiaus.  L#
autre raison est
