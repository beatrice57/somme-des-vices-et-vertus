<P_190R>
dont ne puet issir fors vilte e
ordure. Mes sobrete garde home en sa
seignorie. car li esperit doit estre
sire sor le cors e le cors doit s~ir
a l# esperit.  Le tiers bien que
sobrete fait est qu# ele garde la
porte d@ @u chastel contre l# ost a@
@u diable. c# est la bouche qui est
la mestre porte d@ @u chastel d@ @u
cuer q~ diable assaut tant com il
puet. mes sobrete li vee la porte c#
est la bouche.  Et quant la porte de
la bouche est ov~te. li oste de
pecchie i entre legierem~t e por
nient se combat contre les autres
pecchiez qui ne retient la
langue. ki a cest vertu il a de
soucors la seignorie.  ausi com on
mestreoie le cheval par le
frein. sobrete a la p~m~e bataille
en l# ost d@ @es vertuz e garde e
deffent les autres v~tuz.  Dont
diable tempta prem~ement par devers
la bouche nostre seignor quant il li
dist qu# il feist d@ @es pierres pain
ausi asailla il le prem~ ho~me
devers la bouche e le vainqui. car
il li ovri la porte de son chastel
quant il se consenti a la
temptatio~.  a gard~ sobrete nous
enseigne nature. escripture. e tout
creature. Nature car {TEXT:qui} entre les
bestes ho~me a la plus petite bouche
selom son cors. ap~s home a les
autres membres doubles come d@ @es
oelz. oreilles. mais il n# a que une
bouche.  En ce
<P_190V>
nous enseigne nature q# on doit petit
mang~ e petit boire. car nat~e est
de petit soustenue e par trop de
viande est sovent abatue.  L#
escripture nous enseigne sobrete en
mout de manieres e p~ mult d#
essamples sicome puent veoir ceus
qui les escriptures sevent entendre
e +k regardent la vie d@ @es sainz.
ap~s toute creature enseigne
sobrete. car en toute creature a
dieu mis droite mesure sico~ dist
salomon en la sainte
escripture. sobrete n# est autre
chose que garder droite mesure qui
toz=jours le milieu tient en trop e
pou. selom ce que reson enluminee
par grace enseigne.  Car en ces
biens temporels ce qui est trop a l#
un est petit a l# autre. e ce qui
est petit {COM:petit_subpunctuated}
outrage a un povre ho~me seroit poi
mout de foiz a un riche ho~me. mes
sobrete e atre~pance met p~ tout
mesure.  ausi e@ @s biens espirituex
comme en jeunes . en veilles. en
disiplines e en autres oevres de
v~tu qui sont fetes p~ dieu e p~ le
p~fit de@ @l# ame. met mesure tele
comme reson aporte  . la v~tu d#
atemp~nce e de sobrete. ceste v~tu
garde mesure resnable non pas
seulement en boire en en mang~ mes
en toutes vertuz sicom dist saint
b~nart.  Car ceste v~tu met toutes
les pensees toutes le volentez touz
les moevemenz d@ @u cuer. e touz les
sens d@ @u cors
<P_191R>
souz la seignorie de droite
reson. sicome dist tulles lie sages
si que reson enluminee par le don de
sapience tient en pas la seignorie
d@ @u cuer e d@ @u cors e c# est la
fin e l# entencion de toute vertu
que le cuer e le cors soit bien
ordenez a dieu. si que dieu sulement
en soit sires sovrain. en tele
maniere q~ tout soit en s# obedience
q~nqu# il a o@ @u reaume d@ @u cors
e de@ @l ame . en ce fet sobre am~ de
dieu qui met d@ @u tout le cuer en
la volente dieu. Dont saint aug~tin
dit q~ la v~tu d# atemp~nce e de
sobrete est une am~ qui est gardee a
dieu enterimement sanz corruption. e
nous retret de@ @l amour de ca
aval. c# est l# amour de cest munde
qui trouble le cuer d@ ome e le met
a mesese. e li tolt droite
conoissance de dieu e de soi.  ausi
co~ on me voit mie clerement en eaue
trouble. mes l# am~ de dieu +k est
depuree de toute am~ terriene e de
toute affection charnel met le cuer
en pes.  Car ele le met e asiet en
son p~pre lieu c# est en dieu.
Iloec se repose. iloec est en
pes. ne n# a pas joie ne repos fors
iluec.  Dont n~re sire dist en l#
evangile. vous serez empressez en
cest monde mes en moi troverez
repos.  E sai~t augustin
disoit. sire. mo~ cuer ne puet estre
en pes jukes a tant qu# il se repost
en vous.  Itele amour
<P_191V>
ne sourt pas de terre. ne d@ @es
mares de cest monde. mes ele descent
de cele haute roche sor quoi ele est
assise e fundee la grant cite de
paradis e la cite de sainte eglise.  
C# est jesu cris sor ki sont assis e
fonde f~mement p~ droite foi les forz
chastels . ce sont les cuers de
p~des homes.  De cele haute roche
descent cele fonteine d@ am~ en cuer
qui est bien p~gie de l# am~ d@ @u
monde.  Cele fonteine est si clere e
si resise q~ le cuer si connoit e
voit soi e son creatour.  ausi com on
se voit en une bele fonteine bien
resise. sor cele fonainee le cuer
repose apres le travail de bones
oevres.  sico~e nous lisons de jesu
crist nostre seignor. que q~nt il ot
tant ale qu# il fu tout las si se
sist e reposa sor la fonteine.  Cele
fonteine sus qui bon cuer qui se
voille sauver se repose est l# amour
de dieu.  Ceste fonteine est si
douce e si savore que celui qui en
boit oublie toute autre douceur e
toute autre savour.  Cele fonteine
ne sent pas le fanc ne la terre ne
le mareis de cest monde e por ce est
ele douce e savouree a boivre.  Car
de tant co~me la fonteine sent meins
la terre tant est ele plus saine e
meilleur a boivre.  C# est la
fonteine de sens e de saveur. car
celui qui en boit il connoist sens e
savoir e sent e savoure la grant
douceur +k est en dieu
<P_192R>
e ce est le sovrain sen d# ome que
bien conoistre son creatour e amer
le de tout son cuer.  Car sanz ceste
filosophie tout autre sens n# est q~
folie.  Tel sens met sai~t esperit
en cuer quant il li done le don de
sapience q~ est cuer de espirituel
joie e l# abovire e l# en=yvre de
sainte amour.  Quel sens est ce que
saint esperit met e@ @s cuers bien
p~giez. ce ai je pieca moustre la
ou je parlai d@ @u sens de l# ame a@
@u commenment de ce traite de
v~tu. e pour ce m# en passe je plus
briefm~t.  Ce sens espirituel qui
vient de parfete am~ de dieu fet
cuer sobre e atempre e toutes choses
a mesure si que le cuer qui est en
tel estat est en pes sicomme il puet
estre en ceste mortel vie.  Car en
cest siecle nul ne puet vivre sanz
torment e sanz aucune bataille de
temptacion que dieu envoie sovent p~
esp~ver ses chevaliers. e pour ce
qu# il sachent user d@ @es armes de
v~tu. car autrement ne puent il
estre bons ch~rs.  Dont on seut fere
les tornoiemens en tens de pes
{COM:missing_period_in_ms.}  Mais
quant le bon ch~r a vaincue le
tornoiem~t si s# en retorne a son
ostel . iloec se repose tout
aese. ausi fet le bon cuer quant il
s# est bien combatu e a vaincu le
tornoiement d@ @es temptacions si
revie~t a soi e se repose en dieu qui
le conforte apres le travail.  Si
qu# il oublie iloeques touz ses
travals
<P_192V>
e ne pense fors a dieu ou il trueve
quanqu# il desire. c# est le fruit
que porte l# arbre de sobrete qui
vient d@ @u don de sapience sico~me
j# ai pardesus dit.

<heading>
{COM:illegible} de sobrete
</heading>

Sico~me je ai desus moustre. sobrete
n# est autre chose fors que garder
droite mesure en toutes choses. Mes
especiaument en .v. choses doit on
garder mesure qui sont ausi comme
.vij. degrez par ou croist e profite
l# arbre de sobrete.

Le premier degre de sobrete est que
on mette mesure en son
entendement. especiaument e@ @s
articles e e@ @s poinz de la foi.
Cil passe mesure ke vuelt querre
reson naturel en ce qui est sor
ente~dement comme font li bougre e
li mescrant +k voelent mesurer la
foi selom leur entendement.  mais il
deussent mesurer lor entendeme~t e
lor reson a la mesure de la foi que
dieu nous a donee.  Et salemon dist
a son fiz. biau fiz. dit il met en
ton sens mesure.  C# est a dire que
tu ne soies pas de si p~pre sen ne
de si affiche en ta presu~psion. q~
tu ne te flechisses por croire a@ @u
bon conseil. e q~ tu ne laisses ton
propre sense pour obeir a@ @u plus
sage de toi.  Et especiaument e@ @s
articles de la foi doit on laisser
son propre sens. e son entendem~t
flechir
<P_193R>
e mettre o@ @u s~vage de la foi
sicome dit saint pol no~ pas a
peluchier ne a querre reson naturel
la ou il n# en a point. comme font
li curieus ou li malancolien. qui
semblent celui qui quiert le moulle
a@ @ ruissoles. ou celui qui quiert
le peil en l# uef ou le nous e@ @l
jonc.  Le second degre est que on
mette mesure en l# apetit e o@ @u
desirer de la volente q~ on ne li
lasche trop le frein a corre a@ @s
desirriers de la char ne a la
covoitise de cest monde.  Dont le
sage dist en l# escripture. ne sive
pas dist il les covoitises ne les
desirrers de ton cuer. e te destorne
de fere ta vole~te que tu ne@ @l
acomplisses mie . e rent bone
reson. car se tu fes a ton cuer ses
desirriers. tu feras joie a tes
anemis.  ce sont les diables d#
enfer. ausi co~ cil fet joie a son
adv~saire contre ki il se doit
combatre quant il se rent a lui
vaincu.  Cil se re~t vaincu a@ @u
diable qui se consent a ses mauvais
desirrers.  Pour ce dist saint pere
l# apostle. Je v~ conjur dist il. q~
v~ comme est~nges e pelerins v~
gardez d@ @es desirrers.  Cil qui
est pelerin e en estrange pais. la ou
il a mout de larrons e de robeors
qui espie~t les pelerins e guettent
les chemins. se gardent mout qu# il
ne cheent e@ @s mains d@ @es
larrons. e pe~se comment il puisse
aler seureme~t.  Tuit li prodome
<P_193V>
en cest siecle sont estranges e
pelerins.  Il sont estranges. car il
sont hors de leur pais. c# est
p~adis. +k est le pais e l# ermitage
{COM:mi_subpunctuated} a@ @s preudes
ho~mes.  Il ne sont pensant fors
a parfere leur jornees juques a tant
qu# il viegnent a leur h~mitage
{COM:mi_subpunctuated} . c# est la
cite de paradis que li bons pelerins
quierent sico~me dist saint pol qui
n# ont ne ne voelent avoir l#
ermitaige {COM:mi_subpunctuated} ci
en cest monde.  Tiels pelerins qui
voelent aler seurement . se mettent
volentiers en bone compaignie e en
seur conduit.  La bone compaignie
qui meine seurement e conduit
droitement est foi e amour.  Foi
moine la voie a@ @s pelerins mes am~
les porte. si que la voie leur
grieve poi ou nient.  ki a tele
compaignie . il n# a garde d@ @es
larrons qui gueitent les chemins.
Ce sont diables qui p~nent e robent
touz ceus qui tel co~paignie n# ont.
Ce sont ceus qui voelent ci fere
leur desirrers. qui les mettent e@
@s mains e laz a@ @u diable.  Foi e
amour de dieu retient le cuer e le
retret d@ @es mauvaises pensees e de
foux desirrers que il ne se
consente. ausi com on retient l#
oisel p~ les giez qu# il ne vole a
sa volente.  Le cuer est ausi comme
l# oisel qui velt voler a sa volente
a s# il n# est retenuz par les giez
de foi e d@ amour il
<P_194R>
s# en vole perillousement si qu# il
se pert. e chiet sove~t e@ @ laz a
l# oisillor d# enfer. c# est le
diable qui ne vee fors a prendre cel
oisel.  Pour ce li prodome e li sage
restreignent leur volentez e leur
desirrers e leur pensees par
atemprance {TEXT:atempance} e p~
sobrete.  Dont seneq~s dist. Se tu
aimes estre sobres e
atemprez. retaille e restreinge tes
desirriers. e met frein a tes
covoitises.  Car ausi com on retient
le cheval p~ le frei~ qu# il n# auge
a sa volente. ausi doit on retenir
so~ cuer par le frein de sobrete qu#
il ne s# abandone a la vanite ne a
la covoitise de cest monde.  Le
tiers degre de sobrete est mettre e
garder mesure en paroles. Dont
salomon dist q~ li sages e li bie~
enseignez atempre e amesure ses
paroles.  Et saint Jerome dist q~ a@
@u pos de paroles est esp~vee vie d#
ome.  C# est a dire selom les
paroles puet on connoistre le sens e
la folie de@ @l# ome.  ausi connoit
on le porc a la langue. se il est
sains ou fourseinez. e p~ ce dist li
sages en l# escripture q~ les
paroles d@ @es sages dont pesees en
la balance.  C# est a dire q~ le
sage doit si peser ses p~oles en la
balance de reson e de discrecion qu#
il n# i ait q~ reprendre.  Aucunes
genz sont +k ne se puent tere qui ne
se gardent qu# il dient soit voir
soit menconge.
<P_194V>
qui sont ausi comme le molin sanz
escluse qui touz=jours torne selom
le cours de l# eaue.  car il font
autant paroles com il vient de@ @l
eaue a@ @u molin. Mes les sages
mettent l# escluse de discrecion p~
retenir l# eaue d@ @es foles paroles
e outrageuses que eles ne passent par
le molin de la langue.  Pour ce dit
le sage en l# escripture. ve l# eaue
aler. C# est a dire tien tes paroles
o l# escluse de discrecion . car
sicom dist salemon. qui laisse aler
l# eaue a son bandon il est
sovent cause de plet e de tencon e de
mout de maus qui vienent de male
langue. sico~me je ai pieca moustre
o@ @u traite d@ @es vidces la ou je
parlai d@ @u pecchie de langue.
Pour ce dist bien le sage en l#
escripture. met fet il tes paroles
en balance e bon frein en ta
bouche. e pren grade que tu ne chees
par ta langue. devant tes anemis qui
t# en espient. ki ne poise ses
paroles en la balance de discrecion
e ne retient sa langue par le frein
de reson. qui doit retenir la langue
de mauvaises paroles il chiet
leg~eme~t e@ @s mains de ses
anemis. ce sont les diables +k p~
tout nous espient e agueite~t.  Q~nt
li anemi +k g~roient le chastel
troevent la port ov~te il i entrent
legierement. ausi li diable qui
gerroient le chastel
<P_195R>
d@ @u cuer. quant il trueve la porte
ov~te c# est la bouche il prent
leg~ement le chastel.  Et por ce
disoit david o@ @u saut~. Je mist
dist il bone garde a la bouche
contre mon anemi c# est le diable.
La garde de la bouche ce est reson e
discrecion qui examine les paroles
avant q~ eles issent de la bouche.
C# est la bataille dont le sage
parole sico~m j# ai desus dit ou
doit estre pesee la parole avant qu#
ele doit dite.  Et dois savoir que
v~ite tient ceste balance droite.
Car v~ite acorde l# entencion d@ @u
cuer e la p~ole de la bouche sio~me
ele est o@ @u cuer.  Ceste balance ne
doit pendre deca ne dela a destre ne
a senestre.  Que ne p~ am~ privee de
p~sone ne p~ preu temporel ne p~
hainge d# autrui ne doit on
laissier v~ite a dire. la ou len
doit . e quant mest~ est . ne
menco~ge ne fausete on ne doit dire
por nului.  ausi com on doit gard~
mesure en parler. ausi doit on
garder mesure en oir. car ausi puet
on pecchier en mal oir co~ en mal
parler.  Dont cil qui ot volentiers
mesdire d# autrui est p~coner e
compaignon d@ @u pecchie de celui
qu# il oit. q~ nul ne dira volent~s
mal d# autrui meesment devant grant
ho~me s# il ne cuidoit qu# il pleust
a celui qui l# oit.  Dont uns
<P_195V>
saint dit. ke nul mesdisant ne seroit
qui escouter ne le voudreit.  Cil
grant home devreient mult g~rder
qu# il oient e qui i croient que
il trueve~t poi qui v~ite lor dit.
Mais flateors e mencongiers sont a
grant marchie en leur court.  La
plus grant chierte qui soit environ
eus est de v~ite e de leaute. e pour
ce sont il sovent deceu.  K# il oent
volent~s e croient legierement ce q#
on leur dist & ce que leur plest.
Seneq~s dist. qu# il ne faut a granz
seignors fors voir disanz. Car il
ont mencongiers a flateors ont
{COM:ont_subpunctuated} a grant
marchie.  On doit avoir oreilles
ov~tes por oir volentiers les bones
paroles qui valent a@ @u salu de l#
ame. e closes a@ @s foles paroles
vaines e mauvaises qui pue~t nuire e
ne puent edifier.  Dont le sage dist
en l# escripture. Estoupe tes
oreilles d# espines . e n# escoute
pas la male langue.  La male langue
est langue a@ @u serpent d# enfer
que li mesdisant porte~t. qui
enveniment celui qui l# escoute.
Contre tels langues doit on estouper
ses oreilles d@ @es espines de la
pooir nostre seignor. ou d@ @es
espines dont dieu fu coronez por
rememb~nce de sa passion.  Car qui
aroit pooir de dieu e remembrance de
sa passion. il n# orreit pas
volent~s les mesdisa~z.
<P_196R>
les flateors. ne lors paroles foles
e deshonestes. En autre maniere
puet on entendre ceste parole.
Estoupe tes oreilles d@ @es
espines.  Les espines qui
poignent. senefient paroles dures e
poigne~t por quoi on doit reprendre
les mesdisanz e fere tere e moustrer
semblant q~ on ne les ot pas
volentiers.  Il est .i. s~pent qui
en latin est apele aspis qui est de
tele nature qu# il estoupe l# une de
ses oreilles de terre. e l# autre de
sa keue qu# il n# oie l#
enchanteor.  Cil s~pent nous
enseigne .i. mout grant sens. q~
nous n# escouto~s pas l#
enchanteor. c# est le mencong~ e le
flateor qui sovent enchantent les
riches hoems.  Mais qui estoupereit
l# une de ses oreilles de terre e l#
autre de sa keue. il n# aroit garde
d# estre enchante d@ @u deable ne d@
@es mauvaises langues.  Cil estoupe
l# une oreille de terre qui pense
qu# il est de terre e a terre
revendra.  e issi pense sa vilte e
s# infermite.  dont il se doit mout
humilier e nient preiser.  L# autre
oreille il doit estouper de sa keue
por remembrance de la mort qui le
doit mlt espoenti~ ki ensi s# aroit
estouper ses oreilles il n# orroit pas
volent~s dire ne recorder chose que
deust a dieu desplere. e issi seroit 
il
<P_196V>
bien atempre. e amesure en oir et en
escouter. e c# est le quart degre de
sobresce.  Le quint degre est garder
mesure en abit en en precieuses
robes ou on passe mout sovent mesure
e fet on mout de ourages.  Et pour
ce que outrage est grant pecchie e
mlt de foiz acheson de pecchier en
autrui. doit on en tex choses garder
mesure.  Car se trop precieus e
trop curieus paremenz ne fust
pecchiez. n~tre sire ne parlast mie
si atteignaument en l# evangile
contre le mauvais riche qui si
sovent se vestoit co~me de tres soef
bougeren e de tres p~cieus p~pre.

He certes mout est fol e enfant de
sens qi de sa robe s# en
orgoillist.  On tendroit bien a fol
ou a fole cil ou cele qu s# en
orgoillereit de port~ le garnement
qui ne seroit fors un signe e un
momorial de la ho~nte son pere e de
la sue.  Cest usage de robes ne fu
trove fors por le pecchie de nostre
p~mier pere pour covrir sa confusion
e la nostre.  Quant on voit une biere
porter est signe qu# il {TEXT::+kl}
i a dedenz .i. mortz ausi avient il
sovent que desorz ces beles robes est
l# ame morte e par pecchie e
meesment en ceus e celle +k se
glorifient e s# en orgoillissent.
Se li paon s# en orguillissoit por
sa bele keue e le cok de sa creste
n# est pas merveille
<P_197R>
que nature lor a donees e font selom
lor natures.  Mais ho~me ou fe~me
qui a sens e reson e set bien que
nature ne li a pas donee cele robe
ne se doit pas orguellir d@ @u parement
de son cors ne d@ @es cointises de son
chief pour ce dist le sage en l#
escripture . ne te glorifie ja en
beles robes.  Et saint pol si dist
q~ les fe~mes se doivent parer o
sobrete c# est a dire p~ mesure e
sanz outrage selom ce que l# estat
de la p~sone requiert.  Certes ce
n# est pas sanz outrage que une
p~sone aura por son cors en .i. an
tant de peires de robes e de div~ses
maneires dont mlt de povres fussent
soustenuz d@ @u surfet.   E encore
se eles fussent en la fin donees p~
dieu a@ @s povres feust aucune chose
. Mes eles sont sove~t donees a
ribaus e a ribaudes que est mout
g~nt pecchie.  Por ce doit on garder
mesure en tele chose selom ce q~ li
estat de la persone le requiert
sico~ je ai desus dit.  Le sisime
degre de atemp~nce e de sobrete est
q~ chascon gart bone mesure en sa
contenance e en son port. Dont
seneq~s dist . se tu es sobres e
atrempez pren toi garde que les
moevemenz de ton cuer ne de ton cors
ne soie~t lez ne desavenanz.  Car de
la descordance d@ @u 
<P_197V>
cuer . vient la descordance d@ @u
cors.   Aucuns sont si enfantibles e de
si nice maniere q# il se font tenir
pour fous.  Il afiert mout a ho~me
de value e qui est en grant estat
que il soit bien ordenez e amesurez
en touz ses fez e en touz ses diz. e
de bele contenance devant toutes
genz si que nul ne puesse en li
prendre mal essample . ne qu# il ne
soit pas tenuz pour fol. ne por
enfant.  Car sico~ dist un g~nt
filosophe. enfes d# age. enfes de
sens e enfes de meurs sont tout
un.  L# escripture dist que li enfes
de .c. ans sera maudit de dieu.  C#
est a dire que cil +k a p~fait aage
e vit co~ enfant sera maudit de
dieu.  Dont saint pol disoit de
soi. quant je fu enfes je fesoie com
enfes. mais puis=que je vinc en age
de p~fet ho~me je laissai toutes mes
enfa~ces.  Car qui tient ho~me d#
age p~ enfant si le tient pour fol. e
por ce dist saint pol. ne soiez dist
il enfant de sens mais en malice
soies petis.  Ore est donc bone
chose e honeste. profitable e
honorable a ho~me e a fe~me e
no~meeme~t a g~nz gens qu# il
gardent mesure resnable en port en
contenance e que on soit bien ordene
p~ tout e devant dieu. e devant la
gent . e c# est le sisime degre de
ceste arbre.  Le setime degre est
<P_198R>
garder mesure en boivre e en
meng~. Car outrage de boivre e de
meng~ fet mout de maus en cors e en
ame. sicomme je ai dit pieca. Pour
ce dist n~trs sires en l#
evangile. pernez vos garde que vos
cuers ne soient grevez ne chargiez
de glotonie ne de yvresce.  C# est a
dire que nous ne faciez outrage de
boivre ne de mang~ . sobrete garde
mesure en boivre en en meng~ que on
ne face out~ge.  D@ @es outrages q#
on seut fe~ en boivre en en mang~ ai
je assez p~le o@ @u tretie d@ @es
vices quant je parlai d@ @u pecchie
de glotonie a cui ceste v~tu dont j#
ai parle si est contraire
especiaument. e por ce n# en voil je
ci plus dire.

Ore as tu oi les degrez p~ ont ceste
arbre croist a p~fite. e se tu viels
savoir les branches de ceste arbre
regarde toutes les autres v~tuz qi
sont contenues en cest livre. si
trov~as p~ tout ceste v~tu . car
sicom je ai dit desus e moustre
ceste v~tu met mesure en toutes les
v~tuz. p~ quoi je di q~ toutes les
autres v~tuz sont branches de ceste
. car ele se moustre en toutes les
autres branches.  Ceste arbre porte
mout biau fruit e mout savoreus c#
est pais de cuer sicomme je ai
p~ desus touche.  Car cil qui a ceste
v~tu il a le cuer li dessevre de@ @l
amur
<P_198V>
d@ @u monde e si joint a dieu p~
charite . ce est charite amour de
dieu. Car ele met toutes autres
choses en oubli qui ne sont ordenees
a dieu. e en tele man~e le cuer se
repose en dieu ou il a tout son
confort. sa joie e son delit qui
passe tout autre delit.  Tel confort
tel delit met le saint esperit en
cuer qui est p~fet en la v~tu de
sobrete qui vient d@ @u don de
sapience sico~ je ai dit p~ desus.
Certes qui tele pes de cuer porroit
avoir e sentir il se reposereit en
dieu +k est la fin. l#
acomplissement e la so~me de ses
desirrers il seroit benure en cest
siecle e en l #aut~ . car il auroit
gaaigne cele beneurte q~ dieu p~met
en l# ev~ngile a ceus +k ceste pes
garderont sanz brisier.  Car il dist
q~ beneure sont les paisibles car
il seront apelez fiz dieu.  Cil sont
paisible ce dist saint aug~tin +k
tous les movemenz d@ @u cuer ordeinent
e mette~t souz la seignorie de droite
reson e de l# esp~it.  Cil sont
adroit apelez fiz . car il portent
la semblance leur pere qui est le
dieu de pais e d# amour. sicomme
dist saint pol.  Dont pes e am~ de
dieu est la chose q~ plus fet ho~me
resembler a dieu. e le contraire a@
@u diable qui est anemi dieu.  ap~s
il sont apelez fiz dieu car il
ensivent tuit leur pere de plus pres
q~ li autre.  car pes e am~ le
sivent de plus pres q~ nule atur~
v~tu.

<P_199R>

Apres il font les oevres a leur pere
. car dieu ne vint en ces monde fors
p~ fere pex ent~ dieu e home. ent~
ho~me e angle. ent~ ho~me e soi
meismes.  Dont q~nt il fu ne les
anges chantent por la pes q~ dieu
avoit aportee en terre. e p~ ce que
le pueple ne quereit fors q~
pes. Pour de donc qu# il sont fiz
dieu sont il beneurez en cest siecle
par especial grace.  Mes ceste
beneurte sera p~fete q~nt il seront
en paisible possession de@ @l
h~itage leur p~e. c# est d@ @u reaume
d@ @u ciel ou il sero~t en pes seure
en pes p~fete. la ou touz desirriers
seront acomplis. la ou ne p~ra estre
mal ne dolour. adv~site ne
defaute. mes habu~dance e plente de
tous bie~s gloire e joie sanz fin.
Ce sera pes honorable . delitable e
p~durable. pes +k passe e sormo~te
sens sicom dit .s~. pol. e puis=qu~
ele passe tous sens . ele passe
toute parole. car cuer nul ne
porroit penser ne la~gue d# ome
deviser q~le chose est cele pes q~
dieu a ot~ie a ses amis. e p~ ce je
n# e~ saroie fors baubier ne dire
chose souffisant.  Do~t je ne voil
ore plus dire mes ci finerai ma
matiere a la gloire nostre seign~ a
+k en soit toute l# on~ qui nous
maint en sa compaignie la ou est
p~durable vie am~.
<P_199V>
Cest livre compila e parfist un
frere de l# ordre des preescheors a
la requeste du@ @ Roy de france
Phelippe.  En l# an de@ @l
Incarnacion jesu
crist. Mil .CC. lxxix .


