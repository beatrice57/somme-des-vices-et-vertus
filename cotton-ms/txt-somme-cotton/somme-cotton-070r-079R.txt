<P_70R>
ces graces e ces biens que j# ai
desus nomes pro dieu servir e son
proisme aidier se il n# en use
loiaument. il en sera en plus grant
torment . e estroitement li covendra
conter e rendre raison a dieu a@ @u
jor d@ @u jugement. qu# il a fait e
qu# il a gaaigne d@ @es biens que
diex li a prestes por multeplier.

Ore t# ai je briement moustre que
sont li petit bien e li moien. ore
te voel je moustrer qu# est li mais
biens adroit . que fait celui qui la
bon e sans qui nus onq~s adroit bons
ne fu. ce bien on apele la grace dieu
e vertu e charite.  Grace . por ce
qu# il dona sante e vie a l#
alme. car sans cestui bien l# alme
est morte.  Car ausi come li cors
est mors sans l# alme. ausi sans la
grace de dieu . Il est apeles vertus
p~ ce qu# il aorne l# alme de bones
oevres e de bones mours.  Il est
apeles charites por ce qu# il joint
l# alme a dieu. car charites n# est
autre chose fors chere unite.  C#
est la fin. c# est la perfection e
la boneurte a quoi nous devons
tendre.  Mout furent deceu cil
egypcien. c# st a dire cil ancien
filosophe +k tant curieusement
desputerent e enquistrent qui estoit
li sovrains biens en ceste vie ne
onques trover ne@ @l porent.  Car li
un le mettoient en
<P_70V>
delit de cors.  Li autre en
richesces.  Li autre en honeste
vie.  mais li grans filosophe saint
pol +k fu ravis juques a@ @u tiers
ciel e passa tous les autres
filosophes. nous prueve par mout de
raisons que li sovrains biens en
ceste vie est roine d@ @es vertuz
dame charite.  Car sanz cestui dist
il ne vaut riens nus autres biens. e
+k cestui a il a touz les autres. e
quant tuit li autre bien faudront
cist ne faudra ja. e desor touz les
granz biens qui sont ce est la
dame.  Dont ce est li plus grans
biens qui soit souz ciel.

Et por quoi que tu voelles cest bien
qui est apeles drois v~tus plus amer
e querre sor touz autres biens . te
voel je encore sa value moustrer.
On sieut deviser .iij. manieres de
biens . Bien honourable.  Bien
delitable. e Bien profitable. ne
plus n# est de biens ne vrais ne vains
q~ ces .iij. manieres.e ce vois tu
ap~tement. d@ @es biens d@ @u monde
que nus ne desirre ne aime chose
nule se il ne cuide que ele li soit
honourable ou delitable ou
profitable.  Li orguellous quiert
chose honorable .  Li covoitous. chose
profitable.  Li delicieus chose
delitable. Et quanques cist quierent
vainement .
<P_71R>
est en v~tu vraiement. car vertus
est chose mout honourable. delitable
e profitable.

Que vertus soit honourable ce pues
tu veoir en tele maniere.  Sis
choses sont en cest monde mout
desirees. pour ce q# il semble qu#
eles soient mout honourables.
biaute. sens. proesce. ppoir. franchise. 
e noblesce.  Ce sont .vj. fontaines de
vanite. dont vaine gloire sourt a
ple~te.  Biautes est chose mout
amee. car ce est chose mout
honouree. e neporquant biautes q~ li
oel d@ @u cors voit e aime est chose
fause. courte. e vaine.
Fause. car cil n@ est biaus ne cele
bele. mais nostre oel sont feble que
ne voient fors la pel dehors.  Dont
qui auroit la vueue comme a li luis
c# on apele autrement l# eucernere qui
voit p~ mile mur tout outre il
verroit ap~tement que nus biaus cors
n# est q# uns biaus sas. plains de
fiens puant. e ausi comme li fumiers
est en negres. ap~s ceste biaute est
courte. car tost faut e flestrit
comme la flour d@ @u champ tantost
comme l# ame s# en depart. toute sa
biaute que li cors a l# ame li
dona. e por l# ame il l# a.  Pour ce
est fous qui de biaute de cors se
glorifie.  mais la biautes de la vie
est biautes adroit. qui tous=jors
croist e 
<P_71V>
ja ne faudra.  c# est la vraie biautes
por quoi l# alme plait a dieu. e a@
@s angles qui voient le cuer. ceste
biaute rent e done a l# ame grace e
v~tu e amour de dieu.  car ele
reforme e appareille e li rent sa
droite empreure. c# est l# image son
creatour qui est biaus sanz
comparison. e qui mielz le resemble
plus est biaus.  Dont la blus bele
chose qui soit souz dieu est alme
qui a parfitement sa droite forme e
sa droite clarte. colour de
flour. clarte d@ @u soleil. figure
d# ome. plaisance de pierres
preciouses.  Et quanq~s li oel d@ @u
cuer voient de bel est viltez e
laidure a@ @u regart de lui. e
quanques on puet souz dieu penser de
bel. ne se puet a lui comparer.

Sens e clergie est chose mout
honouree. mais se tu veus estre
sages adroit e haute clergie
aprendre. fai que aies le vrai bien
c# est grace e vertu. car c# est la
vraie sapience qui enlumine le cuer
de@ @l home ausi comme fait li
solaus le mo~de.  Cist sens passe le
sens d@ @u monde come fait li solaus
la clarte de la lune.  Car li sens
d@ @u monde n# est que folie sicome
dist l# escripture e enfance e
forsenerie.  Folie en ceus qui le
monde aime~t e sa biaute qu# il ne
sevent conoistre le jor de la nuit
ne jug~ entre grant e petit. entre
p~cious
<P_72R>
e vil. il cuident de la lune que ce
soit li solaus. car il cuident de@
@l honour d@ @u monde q~ ce soit
vraie gloire. d# une pomette une
montaigne.  Car il cuident d@ @u
monde que ce soit mout grant chose
qui a@ @u regart d@ @u ciel n# est
c# une pomette.  Il cuident d# un
voirre que ce soit uns saphirs. car
il cuident q~ lor pooir e lor force
sont mout grans que plus est frelle
e foible q# uns voirres.  Apres ce
est enfance que li sens d@ @u monde
. e ceus qui tant sages sont d@ @u
cors garder e aaiser e deliter qui
vive~t comme enfes qui ne quiert fors
sa volente faire  . En tiels gens est
raison morte. e por ce vivent il
comme bestes. car lor sens est tous
bestornes e corrumpus ausi come le
goust d@ @u malade ou de la femme
grosse qui plus treuve s# amour en
une aigre pomette que en un pain de
forment. e li enfes en un charbon
q~ en une bone mande.  Ausi tiels
ge~s ne poent croire que il ait plus
de joie e de delit en dieu servir e
amer q~ en faire la volente de leur
corage. car il ne sevent jug~ entre
le dous e l# am~ .  Ap~s cist sens
est forsenerie en ceus qui tant sont
soutil en malice trover. en autrui
engign~ e decevoir ou par plait ou
par force ou par barat. que il ne
pensent ne ne s# estudient fors en
eus
<P_72V>
avancer . e en autrui grever.  Cist
sens come dist saint Jakes est li
sens a@ @u diable qui tous=jors se
peine d# autrui domagier.  mais li
vrais sens que li sains esperis
enseigne a@ @s amis dieu . est en
conoistre sans mesprendre que
chascune chose vaut. il moustre que
li mondes est vains. en estre viex
en value . amers en saveur. que la
gloire d@ @u monde est vaine. les
richesces vils. les deliz amers.
Apres il done sentir que l# amour de
dieu e vertu est chose vraie e
p~ciouse.  Vraie . car ele emplist le
cuer e norrist e soustient.
Precieuse car on en puet dieu e
quanques il a acheter.  Douce . car
ce est la manne qui toutes les
choses fait
douces. labour. dolour. lermes. e
plours. hontes. martires. e toutes
paines. e quanques on puet penser.
C# est li sucres dous e savourous. e
c# est li sens e la sapience que l#
escripture apele honourable sapie~ce
dont naist vraie gloire en consicence.

Apres vertus e charites done vraie
proesce. dont il n# est proesce
adroit fors e@ @s chavliers dieu que
li sains esperis adoube e arme de
vertu e de charite.  En proesce a
.iij. choses
parties. hardiesce. force. e
establete.  Nuls n# est adroit preus
qui ces .iij. choses n# a. qui n#
est hardis e seurs a g~ns
<P_73R>
choses emprendre.  Fors e puissans a
porsuir . Ferme e estables a@ @u
porsuir. mais sans sens e sans
porveance ne vaut riens nule de ces
.iij. choses.  Car sicom~ dist li
livres de@ @l art de chevalerie en
autres quereles quant on mesprent
coment que soit trove ou
ame~dement. mais errour en bataille ne
puet estre amender.  car ele est
tantost comparee.  Fole emprise est
ou il gist petit de preu e mout de
coust e de peril . e de paine.
Teles sont les emprises c# on apele
preuz e hardis en cist siecle. qui
cors e alme mettent en pecchie e l#
avoir ausi. e en peril e en paine por
.i. petit de los conquierre qui mout
est vains e petit dure.  mais vertus
fait l# ome de grant cuer e de saige
emprise quant ele fait home qui n#
est fors terre si hardi qu# il ose
emprendre le roiaume d@ @u ciel a
conquerre. e tous les diables qui
tant sont fort a vaincre.  Ceste
emprise est bone e saige ou il a poi
de peril e poi de paine. e gloire e
honour sans mesure. qui n# a vertu
n# pas grant cuer come lui qui a
paour de nient. tiex sont ceus qui
tant criement les maus e les
adv~sites d@ @u monde. e qui ont
paour de perdre ce qu# il ne poent
longuement tenir.  n# a pas grant
cuer qui le done por rient
<P_73V>
come sont cil qui donent lor cuer a
amer les biens de fortune que en
v~ite ne sont nient a@ @u regard d@
@es vrais biens de gloire. Dont tiex
gens sont ausi comme li enfes qui
plus aime .i. mireor q~ .i. reaume.
une pomette que tout son heritage.
Mais v~tus done grant cuer
adroit. car v~tus fait le ciel
conquerre e le monde despire. grant
fes de penitance porter. et tous les
maus d@ @u monde souporter. e
liement soffrir. e por dieu
endurer. e tous les assaus d@ @u
diable contre ester. Et sicome dist
le sages senekes. Rient n# ont plus
de pooir encontre vertus grieves
mescheances e dolours ne quanq~
fortune puet menacier e faire. plus
que n# eu~t goutes de pluie en la
mer.  Vertus fait home hardi comme
lion . fort come olifant. ferme e
durable come le solail +k tous=jurs
court e n# est onques las. dont il
n# est p~esce fors que v~tu.

Ausi n# est il vraie seignorie fors
en v~tu. Grans sires est cil a cui
tous li mondes sert.  Tele seignorie
done home grace e vertu. car ele met
l# ome espiritelment en son droit
estat ou il fu fet premierement.  Le
bons fu fais en tel honeur e en tele
seignorie que il estoit sires de
toutes creatures qui souz ciel
estoient a qui toutes choses
<P_74R>
obeissoient. e a qui riens ne pooit
nuire. e cest le droi~ estas a home
e sa seignorie. Mais ceste seignorie
perdi il par pecchie. ne recovrer ne
la peust fors p~ vertu.  Mais vertu
lieve l# ome en haut . e li met le
monde souz pie . e le fait converser
o@ @u ciel. vertu fait l# ome plus
adroit seignor d@ @u monde que n# est
li rois de son roiaume. car d@ @es
biens d@ @u mo~de il a tant co~me
ses cuers desirre.  Il i a son usage
e sa sustenance e tant come il veut
avoir plus soffisaument que n# a li
rois. quanques ont i bon e les
mauvais tout est sien.  Car de tant
fait son preu e de tout loe dieu e
mercie e plus l# aime. et crientz e
sert. en ce qu# il voit e
conoist. que toute creature est
faite por lui servir. Apres il a une
autre empire bel e grant. sans que
nuls n# est adroit sires. car il
est emperers de soi meismes. c# est
de son cors e de son cuer les=quex
il justice et tient en bone pais
dont il fait sa volente. car ses
cuers est si joins a la volente
dieu. q~ q~nqes dieu fait tout li
est bel. e par ce a il tous=jors le
cuer en pais. e le cors governe
selom la volente dieu. e quanq~ dieu
fait a son cors gr~ces en rent . e 
li plaist . e ce est la seignorie q~
v~tus done a celui qui l# a . dont
parle senekes qi dist.
<P_74V>
ausi grant honeur e grant empirere
d@ @u roi soies emp~res de toi
meismes.  He dieus tant a de rois e
de barons par le monde qui ont
chastiaus citez e roiaumes qui n# ont
pas ceste seignorie que de lor cuers
ne sont pas seignor. que il les
tormente sove~t ou pire ou par
mautalent. ou par covoitise e par
desirs. qu# il ne poent acomplir.

Apres vils n# a franchise s# il n#
a grace e vertu.  dont se tu veus
savoir que est franchise ad~it tu
dois entendre que li hons a
.iij. manieres de franchise.  L# une
de nature.  L# autre de grace. e L#
autre de gloire.  La premiere est
franche vole~te par quoi il puet
eslire e faire franchement ou le
bien ou le mal.  Ceste franchise il
tient de dieu si franchement que nuls
ne li en puet tort faire nis tuit li
diable d# enfer ne porroient volente
d# ome efforcier a faire .i. pecchie
sans son acort.  Car se home faisoit
le mal maugre sien il n# i aroit
point de pecchie.  Car nuls ne
pecche en ce que eschiver ne puet
sicome dist sains augustins.
Franchise ont tout home mais ele est
liee e@ @s enfans e e@ @s fous. e e@
@s forsenes qui n# ont mie usage de
raison par quoi il sachent eslire le
bien d@ @u mal.  Ceste franchise li
hons se tolt en g~nt
**<P_75R>
partie quant il pecche
mortelment. car il se vent por le
delit d@ @u pecchie e se rent a@ @u
diable. e devient ses sers a@ @u
pecchie si qu# il ne s# en puet pas
gieter a sa volente qu# il a ja
**asevre se la g~ce dieu ne li aide.
La seconde franchise est cele kont le
preudome en cest siecle que dieus a
afranchis par grace e p~ vertu d@ @u
servage a@ @u diable e de pecchie
qui ne sont serf ne a or ne a
argent n# a lor charoigne ne a@ @s
biens de fortune que la mort puet
tolir.  Mais ont leur cuers si
esleves en dieu qu# il ne prisent le
monde .i. boton. e ne doutent ne roi
ne conte. ne mescheance. ne
povrete. ne honte ne mort . car il
sont ja demi mort. e ont les cuers
si dessevres de@ @l amour d@ @u
monde. qu# il attendent e desirent
la mort con fait le bons ovriers
son paiement. e li gaagnieres son
aoust . e cil qui sont en torment de
mer. bon port . e li p~soniers sa
delivrance. e li pelerins son
pais. e cil sont parfitement franc
comme on puet estre en cest
siecle. car il ne criement ne ne
doutent riens fors dieu. e sont en
grant pais de cuer. car il l# ont 
assis en dieu e sont ja en paradis
par desirrer. et tele franchise
vient de grace e de v~tu.  Mais
encore ceste franchise n# est fors servage
<P_75V>
a@ @u regard de la tierce franchise
q# ont cil qui ja sont delivre d@ @u
cors e de tout . e avoec dieu sont
ja en sa gloire. cil sont vraiement
franc.  Car il sont delivre de tous
tormens de paour . de mort . e de
pecchie. d@ @es periex. d@ @es laz e
d@ @u monde. de misere e de toute
peine de cuer e de cors sanz
detorner. d@ @es=quiex choses nuls
n# est frans en cest siecle tant
soit parfais.

Qui la seconde franchise dont j# ai
parle avoir porra. a grant noblesce
vendra.  La vraie noblesce vient d@
@u cuer gentil.  Certes nul cuers n#
est gentix qui n# aime dieu. dont il
n# est noblesce q~ en dieu servir e
amer. ne vilenie fors d@ @u
contraire c# est de dieu
corroucer. e de pecchie faire.  Nuls
n# est adroit gentix ne nobles de la
gentillesce d@ @u cors.  Car quant
a@ @u cors touz sumes fiz d# une
mere . c# est de terre e de
boe. dont nous preismes tuit e char
e sanc. de cest coste nus n# est 
adroit gentix ne francs.  mais nostre
droit peres est li rois d@ @u ciel
qui forma le cors de la terre. e
cria l# ame a s# ymage e a sa
semblance. et tout ausi com il est
d@ @ou pere charnel qui mlt est lies
quant ses fiz le resemble. tout ausi
est il de nostre pere espirituel qui
par escriptures
<P_76R>
e par ses messages ne nous fine de
semondre e p~er que nous mettons
peine de lui resembler. e por ce nous
envoia il son beneoit fil jesu crist
en terre por nous aporter le vrai
essamplaire par qui nous fumes
reforme a s# ymage e a sa biaute
come sont cil +k habitent en sa
haute cite d@ @u ciel.  Ce sont 
li angle e li saint de paradis ou
chascuns est de tant plus haut e
plus nobles com plus p~prement porte
cele bele ymage.  Et por ce li
saint home en cest siecle mettent
tout leur cuer e lor paine a dieu
conoistre e amer. e de lor cuers
pecchie d@ @u tout espurgier.  Car
de tant come li cuers est plus purs
e plus nes. de tant voit il cele
face jesu crist plus apertement. e
com plus la voit ap~teme~t . e plus
l# ame ardaument. tant le resemble
il plus proprement. e c# est la
vraie noblesce que nous fait fiz
dieu.  Et por ce dist trop bien
saint Jehan li apostres . que adonc
serons nous fiz dieu e le
resemblerons p~prement quant nous le
verrons sicom il est apertement. ce
sera en sa gloire q~nt nous serons
en paradis. car ci ne voit nus a
descovert la biaute dieu mais ausi
come p~mi .i. mireor sicome dist
saint pol. mais lors nous le verrons
face a face clerement.  La vraie
noblesce
<P_76V>
done de@ @l home commence ci par
grace a p~ v~tu e est parfaite en
gloire.  Ceste noblesce fait le
saint esperit e@ @s cuers qu# il
espurge en purte. e enlumine en
verite. e p~fait en charite.  Ce
sont les .iij. plus granz biens que
dieu done a@ @s angles sicome dist
saint denis par quoi il resemblent 
a lor creatour.  Ensi oevre le sains
esperis e@ @s cuers de p~domes p~
g~ce a p~ v~tu p~ quoi il sont
reforme a l# ymage e a la se~blance
dieu tant co~me estre peut en ceste
vie . car il les lieve si en dieu e
les embrase si en s# amour que toute
lor entente e lor entendem~t est
. ce est lor entencion . toute lor
volente. toute lor memoire. c# est
lor ramenbrance qui est conv~tie en
dieu.  Ceste amour e cis desirrers
qui en joint e oint si le cuer a
dieu qu# il ne puet autre chose
voloir que ce que dieu veut. car il
n# ont entre lui et dieu q~ une
meisme volente. e adonc a l# ymage e
la semblance dieu sicome on pooit
avoir en terre . e c# est la plus
grant noblesce e la plus haute
gentillesce a qui on peust tendre ne
monter. 

He dieu comme sont loins de ceste
hautesce cil qui se font si cointe
de tele povre noblesce q# il ont
depar lor mere la terre qui porte e
norrist ausi bien les pourciaus
comme ele fait les rois. e se va~tent
<P_77R>
de lor gentillesce pour ce qu# il
cuident estre de gentil boe
. e cestui partage sevent trop bie~
conter e l# autre coste ne regardent
mie dont lor vient la vraie noblesce
e li gentix parages.  Cil deussent
regarder a lor vrai essamplaire jesu
crist +k plus ama e honoura sa mere
que onques ne fist autre home. e
toutes=voies quant on li
dist. sire. nostre mere e notre
cousin nous demandent . il
respondi. ki est ma mere e +k sont
mi cosin. qui que onques fait la
volente mon pere d@ @u ciel . il est
mes freres e ma suer e ma mere. Car
c# est li nobles costes e li gentix
parages dont vient e naist a@ @u cuer
vraie gloire. ausi comme de autre
vaine noblese naist orgoil e vaine
gloire.

Ore t# ai je souffisaument moustre
ce croi qu# il n# est nus biens
honorables adroit fors vertus e
charites. ce est bele amour de
dieu. Qu# il ne sont nuls autres
biens profitables ce nous tesmoigne
sains pol {COM:blank_in_text} qui
dist ausi se je avoie tant de sens 
en moi que je seusse toutes les
clergies. tous langages e parlasse
ausi bie~ come puet home ou angle. e
je seusse les secrez dieu. e les
consaus. e se je livrasse mon cors a
<P_77V>
martire a donasse quanques je ai a@
@s povres e faisoie par miracles les
montaignes saillir d# un leu a autre
se je n# avoie la vertu de charite .
tout ne me vaudroit nient.  Ore
regarde que saint pol qui on doit
bien croire nous a ci nome les plus
gentix biens que on puet faire. e
qui plus suelent valour e
profiter. ce sont porveances de
cors. e martire soufrir 
povres aidier. pecceors conv~tir . e
science e langage. e dist que tous
ces biens sanz charite ne valent
riens. e se ceu bien ne valent
comment vaudroit menors biens.  Ce
meismes pues tu veoir par
raison. pieca q# on dist. tant vaut
li homs . tans vaut sa terre. c# est
ausi voirs comme pater nostre. qui
bien entent coment e par=quoi.  li
hons vaut ou nient ou auques. ou
plus ou mains. e ce n# est pas toute
que ce ne soit charites e l# amour
de dieu.  Car qui plus en a . e plus
vaut e qui meins en a meins vaut. e
qui nient en a nient vaut.  Car
combien que li hons ait de biens
temporeus com sont or e argent . e
richesces. ou de biens esperituels
ou naturels. com sont art e
engien. sens e clergie. force e
proesce. et autres biens. comme~t
dirai je qu# il i porfitent quant il
en ert plus cruelment dampnes p~
<P_78R>
ce que il n# en use mie adroit d@
@es biens q~ dieus li avoit prestes
por gaaigner.  Apres se il fait
oevres corporeus come font cist
laboureor e cil menestrel. ou se il
fait oevres espirituels come sont
jeuner. orer. povres vester. haires
porter. se ce est sans charite
adroit parler ne li vaut rie~s. car
ja por ce plus de merite vers dieu
vaura. aincois s# il muert sanz
charite dampnes sera. mais cil qui a
vertu e charite parfaite de quanques
dieus li anvoie en cest siecle de
tout fait son preu. e de tout
conquiert grace de gloire.  Charites
est bone marchandise qui par=tout
gaaigne e nule=fois ne pert toutes
les bones darrees ele achate. e fait
tous=jors son preu. e neporquant ele
ra tous=jors son denier ariere. c#
est l# amour d@ @u cuer qui est li
deniers dieu dont len achate tous
les biens d@ @u monde. e
toutes=voies remai~t il a tous=jors
en l# aumosniere.  Amours a en tous
lieus ses ventes. charite gaaigne
en toutes quereles. e ele a victoire
en toutes batailles.  ele fait que
autant vaut a l# un jeuner .i. jor
come a l# autre tout .i. a~reme. ele
fait q~ auta~t a l# un d# un disner
qu# il done com a l# autre de
.C. lb.  une pater nostre dire com
a l# autre .i. sautier.
<P_78V>
e ce n# est por autre raison fors
que pour ce que tant vaut l# ome
tant valent ses oevres. car tant
comme il a plus vraie amour tant
gaaigne il plus chascun jour.  Amour
si est le pois en la balance saint 
michiel . car mile autre chose ni
puet peser quant vie~t a prendre
chascun son loier. fors q~ amour e
charite a pour ce di je qu# il n#
est nus biens profitables a
proprement e adroit parler. fors
bele amour e charite.

Ausi comme dieus fist home de cors e
de alme. ausi li a il done
.ij. manieres de biens delitables
por son cuer a lui attraire en cui
sont tuit le vrai delit.  Li uns
biens vient par dehors. e par les
.v. sens d@ @u cors. par veoir. par
oir. par flairier. par gouster e
par taster.   Cist .v. sens sont
ausi come .v. conduis p~ ou li bien
delitable d@ @u monde entrent o@ @u
cuer por deliter le . e pour li
aleschier a@ @s vrais delices +k
sont en dieu amer.  Car tuit li
delit d@ @u monde que ont les
.v. sens ne sont q~ une goute de
rosee a@ @u regard de la
fontaine. mais de la grant mer dont
tuit cist bien descendent.  La goute
de la rosee quant on la voit de
loing resemble une pierre
precieuse. mais quant on la cuide
pre~dre. ele chiet a terre. e
devient nient.  Ausi d@ @es
<P_79R>
desduis d@ @u monde e d@ @es delis
d@ @es .v. sens come on les pense e
figure e desirre mout apperent
p~cieus mais quant on les tient tous
sont perdus et devient nieus e
songes.  Pense d@ @ou delit d#
antan. e d@ @u songe d@ anuit.  tu
verras que tout est un tantost
passent e tost anvient. e~ nule
maniere saouler ne puet. e se en une
goute a tant de doucour qu# ele iert
la doucour de toute la fontaine e
pour ce li sage e li saint home en ce
siecle en q~nq~ il voient e assavorent
d@ @es biens delitables de ce
monde. loent dieu . e plus en
covoitent l# amour de lui. e com
plus voient les goutes douces. plus
desirrent venir a la fontaine.  Et
pour ce qu# il sevent bien que com
plus aime len la goute plus oublie
len la fontaine. Et come plus plaist
la doucour d@ @u monde. mains
desirre len la doucor de dieu. por
ce a tout le mains ce qu# il pue~t
il prent e usent des delis charneus
e d@ @es desduis qui par les
.v. sense vienent .  He dieus co~me
sont fol e plus que beste qui sevent
bien que li cors d# o~me est la plus
povre creature e la plus vil qui
soit . e que le esperis de@ @l home
est l# ame. e est la plus noble
chose e la plus haute creature que
puist estre. e neporquant il puent
cuidier
<P_79V>
que plus soient dous e delitables li
bien qui depar le cors menent. que
cil qui menent depar l# esperit +k
sont vrai bien e pur e parmenable. e
poent le cuer saouler e emplir.
Tiex biens done dieus a home en cest
siecle quant il li done pais de cuer
. e victoire de ses enemis. e
gloire de conscience quant il li
raemplist le cuer d# amour. e de
joie espirituele e l# enyvre d# une
douceur merveillouse si qu# il ne se
puet contenir ne soi meismes
sentir. De tel joie e de tel delit
nule semblance ne nule comparison ne
puet estre trovee e@ @s joies e e@
@s delis d@ @u monde qui ne so~t fors
que goutes a@ @u regard de la fontaine
de doucour.  C# est la fontaine dont
nostre sires parole en l# ev~ngile.
Qui bevra dist il de@ @l eaue q~ je
li dourrai. ele devendra une
fonteine qui le fera saillir en la
vie pardurable.  Ce est la fontaine
de joie e de doceur. d# amour e de
charite qui puet emplir & saouler le
cuer. e nule autre riens qui
soit. De ceste fo~taine avoit taste
david qui disoit en son saut~. He
. diex com est ore grant la
multitude de ta docor que tu gardes
a tes serjans e dones a tes amis.
Et certes qui aroit bien taste e
assavoure cele douceur que dieu done
a ses amis. il despitoit tous les
delis e toutes les joies de cest
monde. e



