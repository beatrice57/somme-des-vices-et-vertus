<P_80R>
esliroit e retendroit la joie
espirituele . e seroit ainsi come
cil qui bulece la ferine qui
dessevra la fleur d@ @u bien . e
come cil qui fait l# uile qui
emprent la pure gresse et laisse la
grosse sustance.  Car joie de cuer
qui vient de dieu amer qui est vraie
joie parfaite sicome dist li
proverbes. que nus n# a parfaite
joie s# ele ne vient d# amer.  Et 
en l# esripture apele uile nostres
sires par le p~phete qui dist. Je
donrai dist il uile de joie por
plour. toute joie pure e vraie de
cuer por pleur de penitance.  De
ceste oyle sont en oint cil qui
dieus a fait rois e seigneurs d@ @u
monde e dieu meismes. e adont est li
bons p~fais crestiens quant il est
oins de ce saint creme . Car de
creme est dit cris. e de crist est
dist crestiens. Et +k est oins de
tel oignement . c# est de joie e d#
amour de dieu.  Il vit en dieu . e
dieus en lui. sicome dist sains
Jehans li apostres. e c# est vie de
crestien. c# est a droit parler vie
d# ome. c# est bone vie e beneuree
que crestiens doit croire e desirrer
e aquerre. por conquerre vie
pardurable. car il n# est pas en vie
mais en langour qui tous=jors vit en
cures. en pensees. en angoisses. ne
ce n# est pas vie d# ome mais d#
enfant qui ore pleure e ore rit . e
ore est a aise e ore est a
mesaise. ore est iries. ore en en
<P_80V>
pais . ore en joie. ore en
tristesce.  Dont qui veut l# une vie
mener quiere qu# il ait le vrai
bien.  Adonc aura il vie
honorable. delitable. e profitable .
Adonc vivra il come home . c# est a
dire seurement. sagement. joieusement
sanz dolour. e a tele vie vie~t on
par grace e par vertu . e no~
autreme~t.

Ore t# ai je par=desus moustre
generaument la dignete la value e la
bonte de vertu e de charite . e pour
quoi. len la doit aquerre.  Car
grant preu vient de@ @li
avoir. joie. honour. e vie
pardurable. mais pour ce que on ne
conoist pas si bien la chose en
general come len fait en
especial. pour ce est ci m#
entencion de parler des v~tus plus
especiaument. si que chascuns qui
voudra en ce livret {COM:sic}
estudier . puisse sa vie ordener p~
v~tu e par bones oevres. car
autrement poi li vaudroit
{TEXT:vaudoit}  savoir le
bien se il n# en faisoit.  Car
sicome dist saint Jakes. Qui set le
bien e ne@ @l fait. pecchie i a e si
meffait.  Fous est qui set la droite
voie e a son escient forvoie.  La
sainte escripture compere l# ame e
d@ @u prodome e de la p~defe~me a
.i. biau jardin. plain de verdure e
de biaus arbres. e de bon
fruit. dont dieu dist o@ @u livre d#
amour . Ma suer. m# a=mie tu es uns
jardins
<P_81R>
enclos de .ij. clostures . c# est la
grace de dieu e d@ @es angles.  Cest 
jardin plante le grans jardiners
c# est dieus li peres quant il
amolie le cuer e le fait dous e
tretable come cire meirie e
come terre bone e appareillie e
digne qu# ele soit plantee de bones
entes.  Ces entes sont les vertus
que li sains esperis arouse de sa
grace.  Li fis dieu qui est li vrais
solaus par la vertu de sa clarte les
fait croistre en haut e pourfiter.

Ces .iij. choses sont necessaires a
toutes les choses qui en terre
croissent.  Terre covenable. Humoir
norrisable. e chalour resnable.
Sans ces .iij. choses
espirituelment ne poent les entes de
vertu ne croistre ne fructefier. ces
choses fait a la grace d@ @u saint
esperit o@ @u cuer. e le fait tout
raverdir e florir. e fructefier. e i
fait ausi comme un paradis trop
delitable plain de bons arbres e
precieus.

Mais ausi comme dieus planta paradis
t~restre plain de bons arbres e de
fruis. e o@ @u milieu pla~ta
.i. arbre q# on apele l# arbre de
vie. por ce que ses fruits avoit
mestier de garder la vie a ceus qui
en mengeroient sans morir. e sans
amaladir e sans enviellir e sans
afebloier. ausi fait espirituelment
o@ @u cuer li grans jardiniers. ce
est
<P_81V>
dieus li peres. car il a plante les
arbres de v~tu en milieu l# arbre
de vie. c# est jesu crist qui dist
en l# ev~ngile . qui menjue ma char
e boit mon sanc il a vie
pardurable.  Cist arbres rav~dist e
embelist p~ sa v~tu tout ce
paradis.  Par la vertu de cest arbre
croissent. fructifient e florissent
tuit li autre arbre.  En cest arbre
tout est bon quanques il i a . Cist
arbre fait a loer e amer pour mout
de choses.  Pour la racine. Pour le
fust.  Pour la flour.  Pour l#
odour.  Pour la fueille.  Pour le
fruit.  Pour son bel ombre.  La
racine de cest arbre ce est la tres
grant amour e l# outraiouse charite
dieu le pere dont il nous ama tant
que pour son mauvais serf racheter.
il dona son tres bon fil e le livra
a mort e a torment.  De ceste racine
parle li profetes e dist. que une
verge isteroit de la racine jesse.
Ce mot vaut autreta~t come
.i. brasier d# amour.  Le fust ce
est sa p~cieuse char.  Li cuers de
cest arbre fu sa sainte alme en ki
estoit la precieuse moele de la
sapience dieu.   Les corche fu la
bele conv~sacion par dehors.  La
gome de cest arbre e les lermes
furent .iiij. tres p~cieuses choses
e de trop grant v~tu qui de ses
p~cieus me~bres degouterent . ce
furent eaue e larmes. e suor e
sanc.  Les fueilles furent ses
saintes paroles qui garissoient
<P_82R>
de toutes maladies.  Les flours les
sei~tes pensees. qui toutes fure~t
beles e honestes e porta~z fruit.
Li fruis furent li .xij. apostre qui
tout le monde repaissoient a
norrissoient par lor doctrine e par
leur essample o ses bones oevres e
ses benefices.

Les b~nches de cest arbre en un sen
sont tuit le eslit qui onques furent
e qui sont. e qui seront. car sicome
il dist a ses apostres.  Je sui dist
il la vigne e vous estes les
branches.  En un autre sen les
b~nches furent les beles v~tus e les
glorieus essamples qu# il moustra
par oevre e enseigna par bouche.  Ce
furent les v~tus parfaites e plaines
de vraie boneure qu# il moustra a
ses prives amis ce fu a@ @s
.xij. apostres qu# il mena en une
haute mo~taigne priveeme~t.  Iluec
s# asist sicome dist l# ev~ngile e ses
deciples entour lui.  Lors si ovri sa
bouche e son tresor qu# il avoit
repus dedens son cuer e leur dist
ensi.  Boneure sont li povre d#
esperit. car li regnes d@ @u ciel
est lour.  Boneure sont le debonaire
car il seront seignor de la terre.
Boneure so~t cil que ci
pluerent. car il auront le confort
de dieu.  Boneure sont cil qui ont
faim e soif de justice . car il 
seront saoule.  Boneure sont li
misericort. car il troveront
misericorde.  Boneure
<P_82V>
sont li net de cuer . car il v~rront
dieu ap~tement.  Boneure sont li
paisible. car il seront apele les
fiz dieu.  Ce sont les .vij. branches
de@ @l arbre de vie d@ @u fiz dieu
jesu crist.  En l# ombre de cel
arbre. se doit bo~s cuers ombroier
. e regarder celes beles branches
qui portent le fruit de vie
pardurable.  En ces .vij. paroles
est encloses toute hautesce. e toute
perfection de grace e de vertu. e de
vraie boneurte. tant com on puet
avoir en cest siecle. e avoir e
entendre en l# autre. Ces sont les
.vij. riveles de sainte vie q~ li
vrais salemons aprent e enseigne a
ses enfa~s.  Ce est la vraie
philosophie que li maistres d@ @es
angles enseigne a ses deciples. En
ces .vij. p~oles est enclose sicome
dient li saint toute la so~me de la
novele loi qui est la loi d# amour e
de doucor Ele est bien dite
novele. car ele ne puet
enveillir. come fist la vielle loi 
a@ @s Juis.  Ele est vraiem~t novele 
e deguisee d@ autres lois.  Lois si
est dite pour ce que ele ne
lie. mais les autres lient e ceste
deslie.  Les autres chargent e ceste
descharge.  Les autre manace~t . e
ceste pramet.  E@ @s autres a
plait. en ceste a pais.  E@ @s autres
a parvir . en ceste a amour.  E@ @s
autres maleicon. en ceste beneicon.
Dont ele est toute plaine de
boneurte .
<P_83R>
e pour ce sont boneure cil qui la
tienent dist salemons.  Car cil qui
l# a . il a gaaigne l# arbre de
vie. Dont ces .vij. choses
devant=dites sont apele {COM:sic}
boneurtes . car eles font home
boneure en cest siecle sicome hons
puet estre en ceste vie e plus
boneure en l# autre.

Ore as tu oi qui est li arbres de
vie qui est o@ @u milieu de paradis
que dieus plante en la sainte alme.
En l# ombre de cest arbre croissent
e porfitent e portent fruit le arbre
de v~tu q~ dieus li peres qui est li
grans jardiners plante en cel jardin
e les arouse de la fontaine de sa
grace qui les fait rav~dir e
croistre e porfiter. e les tient en
verdure e en vie.  Ceste fontaine se
devise en .vij. rainseles.  Ce sont
les .vij. dons d@ @u saint esperit
qui arousent tout cel jardin.  Ore
regarde la tres grant cortoisie
nostre tres=dous maistre jesu crist
le fiz dieu qui vint a@ @u monde
querre e sauver ce qui estoit
perdus.  Pour ce qu# il savoit bien
nostre povrete e nostre feblesce e
q~ par nos pecchiez chaimes. mais
par nous ne poions relever ne
resourdre ne de pecchie issir ne
v~tu aquerre. ne venir a vie
boneuree se de sa grace e de son
don ne vient.  Pour ce ne nous fine
il de semondre
<P_83V>
que nous li prions e requerons ses
dons.  E mlt nous pramet que se nous
li requerons chose q~ bone nous
soit. que nous l# aurons.  & plus
nous fait il de cortoisie.  Car il
est nostre avocat +k nous forme
nostre peticion que nous ne sauriens
former se il n# estoit.  La peticion 
que il nous forma de sa benoite
bouche bele. bone. brieve e
atteignant . ce fu la pater nostre
ou il a .vij. peticions par
les=q~les nous requerons nostre bon
pere d@ @u ciel q# il nous doint les
.vij. dons d@ @u saint esperit qui
nous delivrent d@ @es .vij. pecchiez
morteus e les estrepent d@ @u tout
de nos cuers. e en lor lieu plantent
e norrissent les .vij. vertus qui
nous mainent a@ @s .vij. boneurtes
de perfection. e de sainte vie
par=quoi nous puissons avoir les
.vij. p~messes qu# ele fait a ses
eslis.  Dont nostre entencion est
avoec l# aide d@ @u saint esperit
premierem~t parler d@ @es
.vij. peticions de la pater
nostre. Apres d@ @es .vij. vertus
qui sont encontre les .vij. pecchies
morteus dont nous avons desus
parle.  Ces .vij. peticions sont
ausi co~me .vij. tres=beles puceles
qui ne cessent de puisier de ces
.vij. ruissiaus les eaues vives por
arouser ces .vij. arbres qui portent
le fruit de vie pardurable.
<P_84R>
Quant on met .i. enfant a lettre. a@
@u commencement on li aprent sa
pater nostre.  Qui de ceste clergie
veut savoir deviegne humbles com
enfes.  Car a tieus escoliers aprent
nostres bons maistres jesu cris
ceste clergie qui est la plus bele e
la plus profitable que soit qui bien
l# entent. e la retient.  Car tieus
la cuide bien savoir e entendre. qui
onques ne~ sot fors l# escorche par
dehors. c# est la lettre que bone
est. mais petit vaut a@ @u regard d@
@ou Nouel qui est par dedens si
dous.  Ele est mlt coverte en
paroles. e mout longue en
sentence. Legiere a dire e soutive a
entendre.  Ceste oroison passe
toutes autres in .iij. choses.  En
dignete. En briefte. Et en
profitablete.  La dignete est en ce
que li fiz dieu la fist a dieu le
pere en parole.  Dieu le sains
esperis ce est que on demande.  Il
voult que ele fust brief pour ce que
nuls ne s# escusast de la pre~dre. e
pour ce que nuls ne s# avoiast de dire
la volentiers. e sovent. e por
moustrer que dieu le pere nous ot
moult tost quant nous le prions de
bon cuer.  car il n# a cure de longue
riote ne de paroles polies e
rimees.  Car sicome dist sains
Gregoires. vraiement
<P_84V>
orer n# est pas dire beles paroles 
e polies de bouche. mais jeter
plaintes e parfons souspirs de
cuer.  La valour e li profis de
ceste oroison est si tres g~ns qu#
ele enclost a bries paroles quanques
on puet desirrer de cuer. e de prier
de bien faire. c# est que on soit
delivres de tous maus e raemplis de
tous bie~s.

Ensi comence la peter nosre. Peres
nostres qui es e@ @s cieus.  Regarde
coment nostre bons avocas e nostres
dous maistres jesu cris qui est la
sapience dieu le pere. e set toutes
loies e les usaiges de sa court t#
enseigne bien a plaidier . e
sagement e soutivement e briefme~t a
p~ler.

Certes cis p~miers mos que tu dis se
il est bien entendus e prosuis te
dorra toute ta querele.  Car saint
bernars si dist. que l# oroison qui
commence p~ le dous non d@ @ou pere
nous done esperance d# empetrer
toutes nos proieres.  Cis dous mos
peres +k tout le remenant fait dous
te moustre que tu dois croire . e te
semont a ce que tu dois faire. e ces
.ij. choses sauve~t home. quant il
croit bien e adroit. e il fait apres
ce qu# il doit.  Quant tu l# apeles
pere tu conois qu# il est sires de@
@l hostel c# est d@ @u ciel e de la
terre . e cheveteins e commencemens
e fontaine. dont toute creature e
tuit li bien vienent. e ensi
**<P_85R>
reconois tu sa poissance.  Apres
puis qu# il est peres il est
ordenerres e governierres e
porveerres a sa maisnie . e
nomeement de ses enfans . c# est d@
@es homes qu# il {TEXT:+kl} meismes
a cries e fais a son semblant. e
ensi reconois tu sa sapience.
Derechief puis=qu# il est peres par
nature e par droiture il aime ce qu#
il a fait sicomme dist li livres de
sapience. e est dous e debonaires e
si aime e norrist ses enfans. e lor
fait lor preu mielz qu# il ne
seussent deviser. e les bat e les
chastie quant il meffont por lor
preu comme bons peres e volentiers
les recoit quant il viene~t a lui.

Ore te moustre dont {COM:donc} cis mos que tu
dis peres sa poissance . sa sapience
. e sa bonte. Il te ramentoit d#
autre part toi meismes. ta
noblesce. ta biaute e ta richesce.
Plus grant noblesce ne pues avoir
que estre fiz a si grant emperor que
dieus est.  Plus grant richesce ne
puet estre que estre rois de q~nq~s
il i a .  Plus grant biautes ne puet
estre q~ de lui resembler **a droit.
La=quele biautes est si grant que
ele passe pensee d# ome e d#
angle. Dont cis mos peres te
ramentoit que tu es fis. pour ce que
tu te paines de lui resambler come
bons fiz doit resembler son bon
pere. c# est a dire que **tu soies
preus e vigereus e fors a puissans a
bien faire. e que tu
<P_85V>
soies saiges a avises.  Larges e
cortois.  dous e debonaires. nes e
sans vilenie ausi comme il est. e
que tu hees pecchie e ordure e
toutes mauvaisties comme il fait. si
q~ tu ne forlignes mie.  Cis mos
donques te rame~toit toutes les
foies que dies la pat~ nostre que se
tu es drois fis tu le dois resembler
par nature. par comandeme~t . e par
droiture. que tu li dois amour. honour.
e rev~ence. cremour. servise. e
obedience.  Ore pense donc quant tu
dis ta pater nostre q~ tu li soies
bons fiz e loiaus se tu veus qu# il
te soit bons peres e debonaires.
Pense quex fiz tu es dist on a@ @u
ch~r novel quant il entre a@ @u
tornoieme~t.  Ore vois tu bien
come~t cis premiers mos est dous . e
coment il remoneste que tu soies
vaillans e preus. e t# enseigne
quiex tu dois estre.

Ore te demans je por=quoi tu dis
pere nostres e no~ pas pere miens. e
qui tu acompaignes avoec toi quant tu
dis done nous e ne dis mie done
moi.  Je le te dirai se tu veus.
Nus ne doit dire pere miens fors cil
seus qui est ses fiz par nature sans
commencement . sans fin li vrais fiz
dieu.  Mais nous ne sumes pas si fil
par nature fors en tant q~ nous
sumes fais a l# ymage.  mais ausi
sont li sarrazin mes nous sumes si
fil par grace e par adoption.
<P_86R>
Adoption si est uns mos de lois.
Car selom les lois de@ @l empereor
quant uns haus hons n# a nul
enfant. il poet eslire le fil d# un
povre home se il veut e faire ent
son fil par adoption ce est par
avoerie. si qu# il ert tenus p~ son
fil avoue e emportera son heritage.
Ceste grace nous fist dieus li peres
sans nostre deserte come dist saint
pous quant il nous fist venir a@ @u
bapteme qui estions povre e nu . e
fil d# ire e d# enfer.  Dont quant
nous disons pere nostres. e nous
disons done nous, nous acoillons tous
nos freres avoec nous de adopcion
. qui sont fil de sainte eglise p~
la foi que recoivent en bapteme.

Ore nous moustre dont {COM:donc} cis
mos nostre la largesce e la
cortoisie dieu nostre pere qui nous
done plus volentiers asses que
peut. e a plusors que a un seul.
Dont saint Gregoires dist que
oroison comme est plus commune e
plus vaut. ausi come la chandoile
est mielz emploiee qui sert a une
sale pleine de gent que cele qui ne
sert k# a un seul home.  Cis mos
nous amoneste a tendre graces de
tous nos cuers de ceste grace que il
nous a faite par=quoi nous sumes si
fil e si hoir e q~ mout ardaume~t
devons amer nostre aisne frere jesu
crist qui nous acompaigne avoec lui
<P_86V>
en ceste grace.  Cis mos nous
amoneste que nous gardons en nos
cuers soigneusement le saint esperit
qui est nostre tesmoins . ceste
adoptions est ausi co~me gages
sicome dist saint pol par quoi nous
sumes seur que nous aurons l#
eritage nostre pere c# est la gloire
de paradis.  Cis mos nous aprent e
dist q~ nous sumes tuit frere grant 
e petit povre e riche haut e bas d# 
un pere e d# une mere.  C# est de dieu
e de sainte eglise. e que nus ne
doit autre despire mais amer come
frere. e que li uns doit aider a l#
autre com font li membre d# un
meisme cors . e p~er li uns por l#
autre sicome dist saint Jakes e si
est nostre preu mlt g~nt.  Car quant
tu mes ta priere en co~munaute de
toute sainte eglise por une pat~
nostre que tu dis tu engaignes plus
de cent mile.  Cis mos nostres nous
enseigne a hair trois choses
nomeement.  Orgueil. haine. e
avarice.  Orguex met home hors de
compaignie. car il veut estre desus
les autres. haine le met hors de
compaignie. car quant il guerroie l#
un . il guerroie tous les autres.
Avarice met home hors de
compaignie. car il ne veut ne soi ne
ses choses communer avoec les
autre. e por ce tieus gens n# ont
part en la sainte pater nostre.
Cis mos nostres. nous moustre que
dieus est nostres se nous
<P_87R>
volons. e li peres e li fiz e li
sains esperis . ce est se nous
gardons ses comandemens. ensi dist
il en l# ev~ngile saint Jehan.

Peres nostres qui es e@ @s ciels.
Quant je di qui es e@ @s ciels . je
di .ij. choses. qu# il est rois. e
qu# il est a paris. ausi quant je di
qui es e@ @s ciels. je di qu# il est
e qu# il est e@ @s ciels.  Len
troeve escrit o@ @u second livre de
la loi que dieus s# apparut a moyses
en une montaigne e li dist. va t# en
en egypte e di a@ @u roi pharaon
dep~ moi qu# il te delivre mo~ pueple
les fiz d# isrl d@ @u servage la ou
il les tient.  Sire dist moises. se
on me demande come~t vous aves a
non. que dirai je . Je sui qui sui
dist dieus.  Ore dient li saint e li
bon clerc q~ entre tous les haus
nons nostre seignor. cis est li
p~miers e li plus p~pres.  e qui
plus adroit nous enseigne a conoistre
ce q~ diex est.  Car tuit li autre
no~ ou il parolent de sa bonte ou sa
sapience. ou de sa puissance. ou q#
il est tiex e tiex. c# est li 
tres=bons . li tres=loiaus. li tres=sages
. li tres=puissans. e mout d# autre
manieres de paroles q# on dit de lui
qui ne dient point p~prement . la
verite de@ @l estre dieu. mais nous
+k sumes gros e rudes a parler de si
haute chose parlons de dieu ensi
come on sieut deviser .i. ho~me dont
on
<P_87V>
ne set pas le non. come on dist . Il
est rois . il est quens. il est si
grans. si biaus. si larges. e mout
de tiex choses. par=quoi on puet
comme~t que soit l# ome conoistre.
Mais ne dient pas adroit son
nu~. ausi comme nous p~lons de
dieu. mout trovons de mos qui nous
moustreet queqz soit de lui . mais
n# i a nul si p~pre com cis mos qui
est. qui si proprement si brifm~t si
attaignaument e si soutivement les
nous nome. entant comme nostre
entendement se puet estrendre. car
dieus est cis qui seuls est sicome
dist saint Job. Il seuls est adroit
p~ler. car il seuls est
p~durablement sans commenceme~t e
sans fin. ce ne puet dire de nule
autre chose.  apres il seuls est
vraiement. car il est vrais e verites
sor toutes choses criees. e si sont
toutes creatures vaines e vanites e
com dist salemons nient a@ @u regard
de l# un e a nient n# endroient se
il ne les soustenoit p~ sa vertu.
Derechief il seuls est stablem~t e
fermeme~t en .i. meisme point. sans
soi torbler. sans soi chang~  sans
soi muer en nule maniere come dist
saint Jakes. toutes autres choses
sont muables en quelq~ maniere de
lor nature. Dont il est p~preme~t
apeles qui est. Car il est vraieme~t
sans vanite. establement sans nule
muance . p~durablement sans
<P_88R>
fin. sans chief. sans fu. sans
iert. car il ni n# i a nul
trespassement.

Ore dois entendre ci qu# il n# est
riens q# on peust mielz savoir que
ce que dieus est. mais il n# est
riens si fort a savoir comme quoi e
quele chose diex est. por ce te lo
je bien que tu n# i muses pas trop a
l# enquerte. car tu i porroies trop
forvoier.  Souffise toi que tu li
dies.  biau pere qui es e@ @s
cieus. Verites est qu# il est
par=tout prisies. en terre e en
mer. en enfer. com il est e@ @s
cieus. Mais on dist qu# il est e@
@s cieus por ce qu# il est le plus
vieus e plus coneus. e plus ames e
plus honores.  apres il est e@ @s
cieus esperitueus. ce est e@ @s
sainz cors qui sont hauz . clers . e
nes. come est li cieus. car en tieus
cuers il est veus e coneus e cremus
. e honores e ames.  Ore as tu or
ces .iiij. mos . Pater noster qui es
in celis.  Li premiers te semont a
dieu honorer. Li secons a dieu
amer. Li tiers a dieu redouter. Car
ancore soit il peres nostres
toutes=voies il est justes e no~
muables.  Li quart. a toi
avigorer. car puis=q# il est si haut
e tu si bas. se tu n# es preus e
viguer~ tu n# avendras ja la ou il
habite.  Li premiers mos nous
moustre la longesce de sa eternite.
Li secons la largesce de sa
charite. Li tiers. la parfondesce
<P_88V>
de sa verite. Li quars la hautesce
de sa majeste. ki aura bien ces
.iiij. choses ataintes. sans doute
il seroit boneures.

Ore as tu oi le prologue de la
sainte pater nostre qui est ausi com
une entree de viele .  He diex 
qui bien sauroit toute la chancon. come
il i troveroit de beles notelettes.
Car n# est pas doute q~ en la
chancon que la sapience dieu
fist. il qui enseigne les oisiaus a
chanter. n# ait mout de notes sotives
e douces encore i ait petit de
lettres.  En ceste chancon a
.vij. notes qui sont les .vij. 
peticions qui empettent les
.vij. dons d@ @u saint esperit +k
esterpent les .vij. vices
chevetains d@ @u cuer. e i pla~te~t
e norrissent les .vij. vertus par
les=queles on vie~t a@ @s
.vij. boneurtes.  De ces
.vij. peticions les .iij. premieres
font home saint tant comme on puet
estre en cest siecle.  Les
.iiij. apres le p~font p~fitement
juste.  Toute la saintete d# o~me
qui est fais a l# image de la t~nite
est selom .iij. choses qi {COM:sic}
sont en l# alme.  Memoire. Entendem~t .
e Volente. en ce que l# alme soit
parfiteme~t purgiee en la
vole~te. parfitement enluminee en
l# entendement. p~fiteme~t confermee
en dieu avoec dieu en la memoire. e
com plus recoit l# alme habundaume~t
<P_89R>
ces .iij. dons de dieu. e ele plus
proprem~t approche a sa droite
biaute naturele. c# est a la
semblance d@ @ou pere e d@ @ou fil
e d@ @ou saint esperit.  Ce est
quant diex li peres li conferme sa
memoire. Dieu li fis li enlumine son
entendement. Dieu li sains esperis
li esp~ge sa volente.  Ces
.iij. choses nous requerons e@ @s
trois premieres peticions de la pat~
nostre.  Qua~t nous
disons. Sanctificetur nomen
tuu~. Nous moustrons a nostre bon
pere cortoisement nostre p~ncipal
desierrer que nous devons tous=jours
avoir. c# est que ses nons soit
saintefies e confermes en nous.
Dont quant nous disons. Sanctificet~
nome~ tuuu~. c# est a dire. Sire
cest nostres sovrains desirrers. ce
req~rons sor toute riens que tes
beneos nons c# est ta bone renomee
ta conoissance ta foi soit confermee
en nous.  En ceste premiere
petition. nous requero~s le premier e
le principal don d@ @u saint
esperit. c# est le don de sapience
qui ferme e conferme le cuer en
dieu. e le joint si a lui que il n#
e~ puet estre desjoi~s ne dessevres.
Sapience est dite de saveur e de
savourer.  Car quant li hons recoit
cestui don. il gouste e assavoure e
sent la doucor de dieu. ausi come
len sent la doucor d@ @u bon vin a@
@u goust mielz qu a veoir.  Mais a
ce que tu entendes 
<P_89V>
mielz que est a dire tes nons soit
sainteifes en nous tu dois savoir
que cis mos sains vaut autant comme
purs. comme sanz terre. come dedies
a@ @u servise dieu. come taint o@ @u
sanc. comme confermes.  En ces
.v. manieres saintefie l# esperit de
sapience le cuer de@ @l home.
Primes il le nettoie e purge ausi
comme li feu purge e afine l# or.
apres il oste toute ceste ordure de
toute terriane amour. e de toute
affection charnele. e fait devenir
tout fade quanq~s on soloit devant
amer. ausi come l# eaue est fade a
celui qui est alechies a@ @u bon
vin.  apres il le dedie d@ @u tout a@
@u servise dieu.  Car il l# oste de
tout corous e le met d@ @u tout
apenser a dieu. e a lui amer e
servir. ausi comme li mostiers est
dedies a@ @u servise dieu si c# on
n# i doit autre chose faire q~ le servise
dieu.  apres il taint en sanc. car
il le met en une si ardant amour e
une si douce devocion de jesu crist
que come il pense en lui e a sa
passion il est ausi tains e abevres
d@ @u precieus sanc que jesu cris
espandi por lui. come est une soupe
de pain chaut quant on la boute o@
@u vin.  C# est uns noviaus
baptesmes. car taindre e baptizier
est tout un.  apres il le conferme
si en dieu q~ rie~s ne l# en puet
dessevrer ne desjoindre.  Ore veult
