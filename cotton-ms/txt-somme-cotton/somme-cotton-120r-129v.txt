<P_120R>
le dieu donne a@ @s povres le ciel e
a@ @s debonaires la terre ou seront
li avier e li felon fors o@ @u
torment d# enfer.

<heading>
de@ @l don de science.
</heading>

Li premier don d@ @u saint esperit
fet l# ome umble e cremetous.  Li
secons le fet dous e piteus.  Li
.iij. le fet cler=voiant e
escienteus . e por ce a a non le don
de science. car il fet l# ome
escienteus e sage e a mesure en
toute choses.  Cil dons quant il
descent o@ @u cuer. estrepe e giete
hors la racine e le pecchie d# ire e
de felonie qui trouble le cuer e fet
l# ome tout forsene. si que il ne
voit goute ne por soi ne por autrui
conduire.  Mes cil dons enlumine le
cuer de toutes pars si q# il ne puet
estre deceus de nuly.  Ausi com li
dons de pitie le fet i~nocent si qu#
il ne veut decevoir nului . Dont
seins Jehans dist en l# apocalipse
en esperit . que li saint home qui
estoient plain de cestui esperit
estoient plei~ de oelz devant de
deriere.  Et .i. angle moustra a
zacharie le p~phee une pieire ou
estoient .vij. oelz . ce sont
.vij. regarz que li prodome ont. car
il voient cler . e dede~z leur cuer
e tout environ eus . c# est a dire
desouz e desore . devant e
deriere. a destre e a senestre. Cis
dons est li mestres d@ @es
oevres. c# est a dire d@ @es vertuz
d# ome. car il fet tout a point e a
ligne e a rieule. e a plounc . e a
livel.  Il prent premiereme~t son
point e sa bourne {TEXT:boune} . e
ce est ce que li sages dist. de
quanqz 
<P_120V>
tu commenceras garde la fin. e a
quel chief tu envendras.  Apres il
tient sa ligne. car il va avant par
droite voie e par droite
entencion. ne mie comme li s~pens ou
comme li goupiz.  Apres il fet tout
a rieule qui fet le mur ivel
{TEXT:?} e ouni
par la commune vie d@ @es bons. sanz
trover noveletes.  Apres il aprueve
sovent s# oevre a plom car il prent
garde que la tour ne pende ne
encline ne a destre par
prosp~ite. ne a senestre par
adversite.  Cis dons est li prieur
o@ @u cloistre de l# ame qui regarde
l# ordre e fet garder par=tout.
Primes o@ @u cuer . a .ij. costiez
l# entendement e la volente.  la
reson e l# affection. q~nt cil
.ij. costez s# acordent . il font
mout douce melodie. e mout biau
servise. Ce est quant volente veut
. q~nqz entendement enseigne de
bien. e affection sent ce que reson
entent.  Ore enten bien ces .ij.
costez +k sont en l# ame comment il
doivent acorder. En l# un coste a
.iiij. cerrures e en l# autre
.iiij.  Car la reson a
.iiij. offices. Ce est de
enquerre. De jugier. De rememberer e
de moustrer ce qu# ele entent par
parole.  Cil dons enseigne la reson
ce que ele doit aprendre e enq~rre .
e en quel ordre. e en quele
maniere. e a quel fi~ . Et ce est
mout grant mestier. Car li
mesprendres en tieu chose est mout
perillous . Il fet la reson entendre
e aprendre ce qui est necessaire e
p~fitable
<P_121R>
e honeste . e la retret d@ @u
contraire. He dieus com on pert de
tens e de despens por aprendre
choses qui rien ne valent fors a
vaine gloire ou a pecchie. mais li
sains esperiz par cest don enseigne
legierement e fet l# ome aprendre
ordeneement ce que plus est
necessaire a l# ame. a {COM:sic} l# amour de
dieu e tout fet faire en droite
entencion e a droite fin. c# est a@
@l honour dieu. e p~ le profit de s#
ame e por son proesme aidier.  Apres
il fait la reson bien enquerre la
v~ite d@ @es choses e mesmement {TEXT:meement}
comment ele doit croire.  Dieu
croire est q~nt on croit simplement
quanq~ dieu fist dist e commande
sanz trop enquerre e sanz encerchier
les consauz dieu e la p~fondesce de
ses jugemenz e la hautesce de la
majeste e la reson de ses
sacremenz.  Bien croire est quant on
ne croit ne trop tost ne trop
tart. ne a chascun ne a nul. car l#
un e l# autre si est vices com dist
senekes. Ap~s bien enquerre veut
bie~ jugier. a bien jugier afiert q~
on n# aferme riens q~ on n# ait bien
enquis e dont on ne soit
c~tains. k# on ne s# entre=met de
jugier ce q~ lui n# ap~tient. sicome
sont les choses repoustes. les
entencions d@ @es cuers. d@ @es
choses c# o~ ne puet torner a destre e
a senestre que ho~me les entende
ades en la bone p~tie.  Dom cist
esperiz par cestui don fet la reson
bien jugier e conoistre
<P_121V>
adroit e destincter entre les bones
choses e les mauvaises entre les
granz maus e les menors . entre les
petiz bie~s e les greignores. car il
fet chascune chose prisier selom sa
droite value.  Apres il fet la reson
remembrier. car il rementoit a l#
ome quanqz mestier li est sicome
dieu dist en l# ev~ngile. les choses
que sont passees il fet
recorder. les choses qui sont
presentes il fet entendre e
regarder. les choses qui sont a@ @venir
il fet p~voir e ordener. e ce sont
les .iij. p~ties de la vertu de
prudence selom le philosophe.  apres
il fet la reson p~ mesure parler. e
teere volentiers e parler enviz. si
que la parole viegne encois a la
lune q~ la langue. que ele soit
pesee com bone monoie e esprovee com
dist salemons. ce est que ele soit
de bone matire com de bon metal e de
bone fourme ce est en bone maniere
dite. e k# ele ait son droit pois. e
son droit nombre ce est qu# il n# i
ait ne trop ne trop pou. e k# ele
soit bie~ emploie. car bone monoie
ne bone parole hon ne doit pas por
nient doner.  Dont nous dist dieus
en l# evangile. que nous ne gietons
mie nos pierres p~ieuses devant les
pourciaus.  Cist dons ordeine e
acorde l# autre p~tie d@ @u cuer. ce
est la volente ou il a .vij. p~ties. 
Amour. Paour. Joie. e dolour. ce
est que on aint ce qu# il doit . e
sicom il doit . e tant com on doit.
<P_122R>
que on crient ausi ce c# on doit . e
sicom on doit. e tant com on doit.
Quant ces .iiij. p~ties sont
atrempres adonc dist on que li hons
est atrempez. ausi com on dist d#
une racine ou d# une herbe qu# ele
est atrempee quant ele n# est ne
trop froide ne trop chaude ne trop
moiste.  Et ausi com o@ @u cors de@
@l home vienent toutes maladies por
la destrempance de ces
.iiij. qualitez ou de ces
.iiij. humors. ausi d@ @u cuer de@
@l home vienent tuit {TEXT:tui} li vice
e tuit li pecchie par la
destrempance de ces .iiij. meurs.
Quant ces .ij. costez d@ @u cuer
sont acordez e ordenez. c# est la
reson e la volente . lors est li
hons ordenez par dedenz soi. Ce sont
li .ij. rainsel de la racine d# un mlt
bele arbre c# est d# une mout bele
vertu q# on apele equite.  Equitez
est proprement ce q# on fait p~
jugement droit e loial ne trop mol
ne trop roide sanz encliner ne vers
l# une p~tie ne vers l# autre. quant
on va avant oniement e droit comme
ligne.  Car equitez n# est autre
chose fors unites . c# est egautes.
Qui ceste vertu a il est bons juges
e sages. car il ne fet riens qui ne
soit tres=bien enquis . examine
sicom doit fere li bons juges. Dont
li premiers degres de ceste vertu
est que li hons soit bons juges de
son cuer meismes . car il doit
entrer dede~z soi e regarder sa
conscience e bien examiner ses
<P_122V>
pensees e ses volentez qu# eles eles {COM:eles_repeated}
sont bones ou mauvaises. e tout
ordener a l# esgart de reson si que
la volente e la reson soient a un
acord.  Car sicom dist saint
bernart. vertu n# est autre chose
que li assentemenz de reson e de
volente. c# est quant volente vient
sanz contredit dire e faire . e
mettre a oevre ce que reson dist e
moustre e enseigne.

Le secont degre de ceste vertu est
que hons soit drois juges e tiegne
droitement la ligne de equite entre
soi e ce que est desouz soi c# est
son cors qu# il a en garde. le=quel
il doit si norrir que il puisse
servir e si discipliner e chastier
que il voelle obeir.  Car la reson
doit estre ausi com uns loiaus
arbitres entre l# esperit e la char
qui sont touz=jors contraires qui
doit garder le droit d# une partie e
d# autre. en tele maniere q~ li
esperiz soit bons sires e li cors
soit bons serganz.  or est il grans
mestiers de tenir en ceste partie
par=tout equite e mesure en mengier
e en boivre e en vestir e en
chaucer e en toutes les choses que
li cors dema~de. Car il s# encline
mout sovent plus a@ @u trop que a@
@u poy.  apres il covient les
.v. sens d@ @u cors bien conduire e
governer par reson e par equite si
que chaschun serve de son office
sanz pecchie e sanz
mesp~sure. sicome les oelz d#
esgarder . les oreilles d# escoutier
. les narilles 
<P_123R>
de flairier. la bouche de goustier e
de parler. les mains e tout le cors
de touchier.  Quant ces .v. sens sont
bien garde. lors est li chastiaus
aseur. e ferme. ce sont les portes
de l# ame. ce sont les fenestres par
ou entre la mort sovent a l# ame com
dit li p~phetes.

Li tierz degre de ceste vertu est
que li hons soit bons juges e tiegne
equite entre soi e celi qui est
devant soy. ce sont les choses
temperex qui destruient sovent e
cors e alme quant on si met trop
come font le aver e li coveitous e
tuit cil qui le mo~de ayment
trop. qui ont si les cuers enlaciez
e@ @s roiz a@ @u diable comme dist
job. c# est a@ @s temporeles e a@ @s
besoignes foraines qui a leur cuer
il ne puent entrer ne lor vie
ordener. dom il aiment que c# est
voir que senekes li sages dist que
par ce pecchons nous tuit e
forvoions que d@ @es p~ties de la
vie chascuns pense e est soigneus
. mes de toute la vie ordener nus ne
pense ne ni estudie.  Ore est donq~s
mout grans mestiers que len ne mette
trop son cuer en cestes choses
foraines. car qui trop li met il
chiet en corous e en la covoitise d@
@u monde qui est la racine de touz
vices sicome nous avons pieca
moustre.
<P_122V>
Li quars degre de ceste v~tu est que
li hons voie cler a sa destre . c#
est qu# il preigne garde a ceus qui
sont bons qui sont ausi com a son
destre coste . e q~ de bons e d@ @es
saiges il preigne sens e
essample. mes en cetui coste
recoivent tenir equite e
discrecion. car toute les genz ne
puent pas aler par une voie ne touz
les hons ne touz les sages n# ont
mie une meisme grace. ausi comme les
membres d@ @u cors n# ont pas un
meisme office . e de ce sont mout d@
@es cuers novices deceus sicomme
dist li livres d@ @es collacions d@ 
@es sainz peres +k trete de la
perfection d@ @es vertuz.  Car q~nt
il voient un home bien parfet qui
vuelt p~fit~ en un estat ou en une
g~ce tantost il beent e resembler
le voelent.  Et quant il revoient
un autre qui en un autre estat refet
mlt de biens. ausi i beent e core~t
apres. e ensement a@ @u tierz e a@
@u quart ne a nul ne s# arestent.
Tiex sont ausi comme li joenes
levriers +k est encore touz novices
qui cort ap~s chascune beste q~ li
vient a@ @u devant e ne fet fors soi
lasser e son tens perdre.  De ce
met ysopes la fable d@ @u chienet e
de@ @l asne qui veoit cel chienet
toutes les fois q~ ses sires venoit
a l# ostel qu# il li coroit a l#
encontre e li sailloit a@ @u col . e
lis sires se rejoyoit o lui e lit
fesoit grant feste.  Pensa soi li
asnes ausi deusse
<P_123R>
je fere si m# amera mes sires. mielz
me deust il fere joie qui le serf
touz les jors qu# a cest chien qui
ne li sert de rien . ne demora mie
grantment apres e cis asnes voit son
seignor entrer e il saut e li cort a
l# encontre e li giete les peiz a@
@u col e commence a recaner forme~t.
Li s~jant qui ce vire~t corure~t a
le viers a batirent cel asne tant q~
asses fu. e de ce dont il cuidoit
avoir honour e preu il ot honte e
domaige.  Par tiex fables soloit cis
sages hons enseigner sa maisnie. e
par cest essample il lor moustroit
qu# il ne devoient pas beer a@ @s
graces ou il ne puent ataindre.  Et
ce meismes enseigne salomons. fiz fet
il ne lieve pas tel oelz a@ @s
richesces c# est a@ @s graces ou tu
ne pues ataindre. por ce est il grans
mestiers de discrecion k# on voie a
cui on puet essample prendre.  Ausi
rest il grans mestiers que li hons
voit cler a sa senestre. e ce est li
quint joel e le quint degre. car il
doit regarder les fous e les mauvais
qui sont ausi com a senestre. car il
sont o@ @u peior coste. a ceus doit
on prendre garde premierement por ce
qu# il en eit pitie e compassion.
Apres por ce k# on fuie lor folie e
lor perdicion sicomme fist li sages
salomo~s.  Je passai fet il par la
vigne e par le champ a@ @u 
<P_124V>
fol perreceus. e vi que tout estoit
plain d# orties e d# espines e a
cest essample j# ai pris sens e
porveance. car on sieut dire que
soef se chastie qui par autri se
chastie.  ap~s por ce q# on en aime
plus dieu par qui on est quites de
tiex pecchiez . mais mlt estuet en
cestui coste garde~ equite e
discrecion.  Car quant je voi le fol
e le peccheor je en doi avoir pite e
compassion. e ne mie fere ent mes gas
ne derision.  Je doi touz=jors hair
le pecche e amer la persone.  Et mlt
m# estuet garder que je ne voille en
mo~ cuer nuli dampner. ne moi
comparer a nuli tant soit mauvais
qui demain sera bo~s e tieus est hui
bons qui demain iert mauvais.

Apres je me doi tant comme je puis
sanz meffere envers eus plorer e
condescendre en oevre e en parole
por eus gaigner. a dieu e retraire
de pecchie.  Car sicomme dist
Seneues e sains Gregoieres. nous ne
poons pas ceus qui sont cheuz relever
se nous ne volons comme~t que soit
envers eus encliner.

Li .vj. degrez c# est li .vj. oel q#
ont li prodome ce est q~ il voient
cler par deriere les laz e les
engines a@ @u diable qui nos sont
ausi comme a@ @u deriere.  Car le
enemis nous voit e nous ne@ @le poons
veoir.  Nos enemis ce sont li
diable qui sont mlt fort e sage e
soutil e soigneus de nous decevoir.
Car il ne cesse~t
<P_125R>
onques ne jour ne nuit mes
touz=jors sont en agait por nous
decevoir par leur arz e par leur
engins dont il usent plus de mils
manieres.  Et sicom dist sains
gregoires . li diables voit mout
soutivement l# estat de@ @l l# o~me
e sa maniere e sa complexion e a
quel vice il est plus a enclin ou p~
nature ou par acostumance. e de cele
part il l# assaut plus fort.  Li
colerike de ire e de descorde.  Li
sanguin de jolivete e de luxure.  Li
fleumatike de glotoine e de peresce.
Le malancolieus d# e~vie e de
tristesce.  Et por ce se doit
chascuns plus defe~dre de cele part
ou il voit que son chastel est plus
fieble. e encontre celui vice plus
combattre dont il voit qu# il est
plus assailles . entien bien qu# il
n# espairgne nului. car il est
hardis en engres some cil qui a
assailli le fiz dieu son seignor
jesu crist.  Ses tu dist nostre
sires a Job en quantes guises il se
deguise ausi comme se il deist nuls
ne@ @l set fors je .  Car sicomme dist
saint denis. tuit li angle e li bon
e li mauvais e tuit le esp~rit d#
o~mes sont ausi comme uns mireors
esperitels. dont ausi com uns
mireors recoit tantost toutes les
formes e les enprientes que li
vienent a@ @u devant. ausi fet
l# epserit de@ @l home soit en dorma~t
soit en veillant.  Ore pren donc
.i. mireor e le met encontre
.i. autre tantost toutes les formes
qui
<P_125V>
estoient en l# un tu verras en l#
autre.  En tele maniere dist on que
li deables moustre a l# ame tiex
formes e tiex figures com il vuelt
quant dieus li sueffre e l# ame les
recoit tout maugre sien tiex foiz
est . quant a la penser ou quant a
l# imaginacion ausi comme maugre
mien me covient veoir e recevoir en
la prunele de@ @l oeyl la forme de
la chose que li est a@ @u devant.
Ore est tres grant grace de dieu e
tres=grant don d@ @u saint esp~it
entendre bien touz les langages a@
@u diable e conoistre bien toutes
les faces. Car sicome dist saint
b~nard. trop est soutif chose e fort
a savoir distincter entre les
pensees que li cuer enfante e celes
que li anemis i plante.  Quant il
vient comme compains ou comme amis
ou comme marchanz e moustre les
pecchiez comme~t il sont plaisanz e
delitable legiereme~t le puet on
conoistre.  Mes quant il vient en
guise d@ angle e moustre le bien por
trere a mal. lors est la temptacion
plus fort.  Et por ce dist sainz
Jehans k# on ne crois pas a touz les
esp~iz . mes k# on les esproeve
aincois q~ on les recoive . si sont
cil qui ont lor confessor bon e
sai~t home e sage e bien esprove en
tiex temporeles a +k moustrent
sove~t e menu toutes les pensees +k
a@ @u cuer leur viene~t e bones e
males.  Car sicomme dist
salomons. Beneurez est cil qui
touz=jors se
<P_126R>
doute. e ailleurs dist il. Fai par
conseil quanqz tu feras e apres le
coup point ne t# en repentiras.

Li setimes degre est li setime oel
q~ il covie~t avoir qui veut avoir
ceste vertu.  C# est cil +k en haut
regarde qui a dieu touz=jors devant
soy.  De cestui dist nostres sires
en l# evangile. Se tes oex est
simples e purs . tout ton cors iert
clers e luisans .  Et se ton oel est
tort e divers. tout ton cors iert
oscurs e tenebrous.  C# est a dire
. se l# entencion de ton cuer est
pure e simple e va avant droite voie
co~me ligne par=mi touz ces degrez
que nous avons no~mez la masse de
tes oevres e de tes v~tuz sera bele
clere e plaisant a dieu.  Et se l#
entencion est torte ou ele fourche
ou ele reploie ariere comme fet li
q~rteus toute la conscience iert
tenebrouse. e la masse d@ @es
vertuz.  Car sanz droite entencion
aumosne devie~t pecchie e v~tu vice.
l# entencion est simple quant li
hons fet bones oevres droitement por
dieu.  Ele est torte quant il les
fet por pleire a@ @u monde ou p~
vaine gloire.  Ele fourche en
.ij. quant on bee d# une part a dieu
e d# autre part a@ @u monde.  Mais
ele torne ariere comme fet le
cerceaus quant li hons +kert son
p~pre preu en quanqz il fet.  Ore as
tu oi les .vij. degrez p~ ou
{TEXT:ont} cis arbres onte e haut.

<heading>
d@ @es b~nches de equite
</heading>

<P_126V>

Les branches de ceste arbre sont les
.vij. vertus p~ncipax qui responent
a@ @s .vij. vices .  Sicome fet
humilite contre orguel. Amiste . 
contre envie. Deboneirete contre
felonie. Proesce contre
peresce. Largesce contre
avarice. Chastete contre
luxure. Sobrete contre glotonie. Ces
.vij. v~tuz garde e conduit mout
droit e mlt seurement li esperiz de
science qui les moine par la voie d#
e+kte . com dist salomons. par
la=quele voie discrecion e reson qui
est li charretiers d@ @es vertuz
comme dist sains bernars e li
governerres de la nief de l# ame les
meine e conduit qu# eles ne forvoient
a destre ne a senestre. e ensi
p~fitent e croissent e portent fruit
a plente.

Por ce donc que la v~tu d# equite par
discrecion se moustre en toutes les
oevres d@ @es autres v~tuz e sanz
ceste tout autre vertu pert le no~
de v~tu e devient vices.  Di je bien
que en un sens ces .vij. vertuz
deva~t=dites sont les branches d#
equite e tuit li fruit d@ @s l# unes
oevres que d# eles
naissent. apartiene~t a ceste
arbre.  Ore enten bien comment li
grans mestres d@ @es vertuz nous
p~ole de ceste vertu. car il ne dit
pas en sa rieule Boneure sont cil
qui equite tienent par=tout e en
toutes choses ont discrecion e
mesure sanz mespre~dre. car la n#
aurions nous gueres gaaigne.  Car
nul n# est qui ne mespreigne en mout
de manieres.

<P_127R>

Et poor ce nous conforte
tresdoucement nostre douz mestre
jesu crist quant il ne dit
pas. Beneure sont cil +k ne pecchent
ne mesprenne~t ainz font tout p~
equite e par ligne.  mais il dist mlt
cortoisement por confort~ les
pecheors. Beneure sont cil qui
pleurent. car il seront conforte. C#
est a dire. Cil sont boneure +k
voie~t e entendent e conoissent bien
leur defautes. en touz ces
.vij. poinz d@ equite que nous avons
ci nomez e de ce pleurent e sont
dolent que il truevent tant sove~t
iniquite la ou il devroient tenir e
trover equite.  Car por ce est li
mondes apelez la valee d@ @es lermes
q~ nuls ne puet o@ @u monde vivre
sanz lermes qui ait receu le don de
science dont nous avons parle.
ainz covient com dist salomons que
qui plus siet e plus voit les
doleurs e les maus d@ @u monde. plus
ait duel a son cuer e lermes e
plours.  Ensi commence cis mondes a
anoier e comme plus anuie ceste vie
plus desire on l# autre.  Et de ce
renaissent autres lermes p~ le
desirer de l# autre vie.  Ore dois
tu ci penser .vij. manieres de
lermes que li saint home ont en cest
siecle par le don de science.  Les
premieres vienent de ce k# on voit
q# on a dieu mout de foiz corrouce
par pensee par parole e par oevre.
Les secondes vienent de ce q# on
regarde les granz tormenz horribles
e pardurables
<P_127V>
d# enfer dont chascuns doit avoir
grant paor.  Les tierces naissent d@
@es maus que on voit souffrir a@ @s
bons.  Les quartes vienent d@ @es
pecchiez que li mauvais font.  Les
quintes por ceste vie +k ennuie a p~
l# autre qui delaie.  les sisimes
viene~t de devocion e de grant plente
de joie de la p~sence jesu crist.  e
d@ @u sentement de@ @l saint
esperit. e cil sont adroit beneure
qui ensi pleurent car il seront
comforte sicome dit l# escriture.
Einsi comme la norrice conforte l#
enfant qui pleure. car ele lui
essuie {TEXT:essue} les oelz e le
bese e le fet rire a force ausi fera
nostres sires a ceus qui pleurent en
cest siecle sicomme j# ai dit.  Car
il lor essuiera les oelz que jamais
ne plorront ne ne sentiront mal ne
dolour. mais touz=jors seront avoc
dieu en pes e en ris e en joie
p~durable.

Ore avons parle d@ @es dons e d@ @es
vertuz qui gov~nent ceus qui o@ @u
monde vivent o@ @u plus bas d@ @es
trois estas dont nous avouns pieca
parle .  Ore devons nous o l# aide d@ @u
saint esperit parler d@ @es do~s e
d@ @es v~tuz qui plus p~prement
ap~tienent a ceus qui le monde
despisent e a la haute montaigne de
perfection tendent.  De ceus dist
p~prement Job que vie d@ ome sor
terre est come chevalerie.  Car vie
d# ome en terre est come borgesie.
Ore regardez
<P_128R>
.i. joene borgois e .i. ch~r
novel. mout ont cist doi pensees
noveles diverses e
beeries. {COM:sic} 
Li borgois vee a marchander e gaaigner
e amasser. e la fin de s# e~tencion
est toute a ce qu# il soit riches e
muebles. e en sa vile honourez.  Li
ch~r noviaus s# en va tout autre
voie.  Car il bee cortoisies a
fere. e largement doner. e
chevalierie aprendre e a@ @s armes
aler. maus souffrir. p~esce
moustrer. los conquerre . e en haut
estat monter.  Ces .ij. estaz nous
veons ap~tement en .ij. manieres de
genz. dont li uns sont qui bien se
voelent d@ @es granz pecchiez
garder. penance fere. aumosnes
doner. tenir les commandemenz de
dieu e de seinte eglise. e bien lor
souffiroit se il se poe...t en la
fin par tant sauver.  Cist sont en
bon estat e bien se poent sauver.
Li autre sont a cui li mondes anuie
por les periex e les pecchiez e les
peines dont il est touz plains si
que nuls ni puet avoir pes de cuer 
ne conscience ferme.  Il revoient d@
autre part qu# il n# est nul tresor
k# a l# amour de dieu se puet comparer
. nule doucor si grant comme pes de
cuer. nule gloire mondeine qui se
compiert a la gloire de conscience
pure . Si leur semble e bien est
voirs que qui ces .iij. choses
porroit conquerre .
<P_128V>
il seroit plus que empereres. Mais
c# est si grant chose que poi i a de
ceus qui osent ceste emprise
fere. Mais quant dieu done a l# ome
ceste grace e celui don q# on apele
l# esperit de force il li done un
cuer novel un cuer noble e hardi.
Noble por despire quanq~ li mondes
puet promettre e doner.  Hardiesce
por souffrir touz les maus q~ li
mondes puet menacier.  Et de ceste
hardiesce parole nostres sires quant
il dist ke boneure sont cil qui ont
feim e soif de justice.  Salemo~s dit
que cil est juste qui despit son
domage por son ami c# est por dieu
qui est drois amis.  Et saint
bernart dist qu# il n# est pas
justes qui ne voit pas en son cuer e
sent e entent q# il est detteor e
v~s dieu de loiaute sor toute riens.
Cil qui vraiement desire de tout son
cuer a tendre ceste dette a dieu cis
est de ceus dont nostres sire p~ole
quant il dist. que cil so~t boneure
qui ont feim e soif de justice. ne
dit pas boneure sont ceus qui ont ou
qui font justice. mais qui ont feim
e soif. car ceste justice ne puet
estre tenue ne ceste dette ne puet
estre pleniereme~t rendue en cest
siecle. Mais en cest siecle ele est
desirree e en l# autre paiee.  Por
ce ne dist pas nostres bons sires e
mestres Cil sont boneure qui ceste
justice feront e qui ceste dette
rendront. ainz dist plus
cortoisement comme cil
<P_129R>
qui set nostre povrete. Boneure sont
cil qui de ceste justice ont feim e
soif.  Car il ne requiert pas que
nous li rendons ci sa dette. ainz li
souffit se nous avons bone volente
d@ @u rendre.  Cis desirriers quant
il est vrais o@ @u cuer covient qu# il
le moust~ p~ oevre.  Car sicome dist
salomons. Nus ne puet le feu en son
sein repondre que sa robe n#
arde. Ceste moustre ne puet estre
sanz vertu e sanz proesce.  Car par
tesmoinz . ne par pleider. ne proeve
on pas q# on soit bons
chevaliers. mais par mout fere d#
armes e par mout souffrir e
endurer. e ce est la quarte v~tu que
li sains esperis done a l# ome p~
estreper d@ @u tout en tout le quart
vice. c# est li pecchiez de accide
de peresce.  Ceste v~tu est de si
grant dignete q# entre toutes les
autres vertuz ceste seule emporte
p~prement par soi le no~ de
v~tu. Car vertu e p~esce est tout
un.  Cest v~tu dieu done a ses
serjanz quant il les daigne fere
ch~rs sicom il fist ses apostres a
penthecouste. D@ @es=quex nous
lisons qu# il estoient si coart qu#
il n# osoie~t de leur ostiex issir
jukes adonc qu# il fussent de ceste
v~tu armez. Mais puis qu# il aloient
mena~t joie quant on lor faisoit
honte e durte.
<P_129V>
Li philosophe qui d@ @es vertuz
treterent devisent ceste vertu en
.vj. p~ties qui sont ausi come
.vij. degrez p~ ont ceste v~tu monte
e p~fite. Mais nostre maistre qui
fist les philosophes e philosophie
c# est jesu crist i met le setime
point.  Le premier point de proesce
il apele~t magnanimite. Le secont
fiance. Le tierz suerte. Le quart
pacience. Le quint constance. Le
sisime magnificence. Le setieme que
nostre mestre i ajoste a a no~ feim e
soif de joustice.  Ces v~tuz ne puet
on pas p~prement nomer com li
entendemens le devise en latin .
Magnanimitez est
hautesce. g~ndesce. e noblesce. de
corage par quoi li bons est hardi
come leon e de grant emprise.  Ceste
v~tu a .ij. p~ties . g~nz choses
despire e plus granz emprendre e
eslire.  De la premiere p~tie dit
sains augustins . proesce est q~nt
corages despit quanq~ en son pooir
n# est mie . ce est quanq~ il puet
perdre maugre soen. Et seneques
dist. E@ @s choses mondeines riens
n# est grans fors cuers qui granz
choses despit.  De la seconde p~tie
dit li philosophes que magnanimitez
est renable emprise de haute chose e
espoentable.  Qui ceste vertu a . il
reg~rde le monde de loinz com dit
ysaies li p~phetes. e ensi li semble
touz li mondes petiz comme une
estoile semble
